<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story02">
<span id="p026"/>
<h2>II. Patruus meus.</h2>

<p class="c">[Second Declension: Nouns and Adjectives in <i>us</i>.]</p>

<p id="para006"><a href="prep02.html#psect006">6.</a> Patruus meus quondam praefectus erat in 
Āfricā Merīdiānā. Nunc mīlitiā vacat, et agellō suō
operam dat. Agellus patruī meī non magnus est. 
Circum villam est hortus. Mūrus hortī nōn altus est. 
Rīvus est prope hortum, unde aquam portāmus, cum 
hortum irrigāmus. In hortō magnus est numerus 
rosārum et violārum. Rosae et violae tibi, mī patrue, 
magnam laetitiam dant. Tū, Lȳdia, cum patruō meō
in hortō saepe ambulās.</p>

<p id="para007"><a href="prep02.html#psect007">7.</a> In angulō hortī sunt ulmī. In ulmīs corvī
nīdificant. Corvōs libenter spectō, cum circum nīdōs 
suōs volitant. Magnus est numerus corvōrum in 
hortō patruī meī; multī mergī super ōceanum volitant. 
Vōs, mergī, libenter spectō, cum super ōceanum 
volitātis et praedam captātis. Ōceanus mergīs cibum 
dat. Patruum meum hortus et agellus suus dēlectant; 
in agellō sunt equī et vaccae et porcī et gallī gallīnaeque.
Lȳdia gallōs gallīnāsque cūrat. Nōn procul 
ab agellō est vīcus, ubi rusticī habitant. Nōnnullī ex 
rusticīs agellum cum equīs et vaccīs et porcīs 
cūrant.</p>

<p id="para008"><a href="prep02.html#psect008">8.</a> Ex hortō patruī meī scopulōs albōs ōrae 
maritimae spectāmus. Scopulī sunt altī. Et ōra 
Francogallica nōn procul abest. Noctū ex scopulīs 
pharōs ōrae Francogallicae spectāmus, velut stellās 
clārās in ōceanō. Quam bellus es, ōceane, cum lūna 
<span id="p027"/>
undās tuās illustrat! Quantopere mē dēlectat vōs, 
undae caeruleae, spectāre, cum tranquillae estis et 
arēnam ōrae maritimae lavātis! Quantopere mē 
dēlectātis cum turbulentae estis et sub scopulīs 
spūmātis et murmurātis!</p>

<div class="ill" id="ill04">
<img src="images/ill04.jpg" alt="[Illustration]" />
<p>V<small>ILLA</small> M<small>ARITIMA.</small><br/>
U<small>LMI ET</small> C<small>ORVI.</small> M<small>URUS.</small> I<small>ANUA.</small> R<small>IVUS.</small> C<small>ASTANEA.</small> M<small>ERGI.</small></p>
</div>

</div>

</body>
</html>