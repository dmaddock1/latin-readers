<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story06">
<h2>VI. Britannia antiqua.</h2>

<p class="c">[Mixed forms of Nouns and Adjectives of the 1st and 2nd Declensions, 
together with the Past Imperfect Indicative of <i>sum</i> and of the 
1st Conjugation.]</p>

<p id="para016"><a href="prep06.html#psect016">16.</a> Magister noster librōrum historicōrum 
studiōsus est; dē patriā nostrā antīquā libenter narrat. 
Proximō annō, dum apud nōs erat, de vītā Britannōrum 
antīquōrum saepe narrābat. Patruus meus et amita 
mea libenter auscultābant; ego quoque nōnnumquam 
aderam. Sīc narrābat:&mdash;</p>

<p>"Fere tōta Britannia quondam silvīs densīs crēbra 
erat. Inter ōram maritimam et fluvium Tamesam, 
ubi nunc agrī frūgiferī sunt, silva erat Anderida, locus 
vastus et incultus. Silvae plēnae erant ferārum &ndash; 
lupōrum, ursōrum, cervōrum, aprōrum. Multa et varia 
māteria erat in silvīs Britannicīs: sed fāgus Britannīs 
antīquīs non erat nōta, sī Gāius Iūlius vēra affirmat. 
Et pīnus Scōtica dēerat."</p>

<p>&nbsp;</p>

<p id="para017"><a href="prep06.html#psect017">17.</a> "Solum, ubi līberum erat silvīs, frūgiferum 
erat. Metallīs quoque multīs abundābat &ndash; plumbō albō
<span id="p034"/>
<span id="p035"/>
et ferrō, atque, ut Tacitus affirmat, aurō argentōque. 
Margarītās et ostreās dabat ōceanus: margarītae 
parvae erant, sed ostreae magnae et praeclārae. 
Caelum tum quoque crēbrīs pluviīs et nebulīs ātrīs 
foedum erat; sed pruīnae asperae aberant. Nātūra 
ōceanī 'pigra' erat, sī testimōnium Tacitī vērum est: 
nautae Rōmānī, inquit, in aquā pigrā vix poterant 
rēmigāre. Sed vērumne est testimōnium? An nātūra 
nautārum Rōmānōrum nōn satis impigra erat?"</p>

<p id="para018"><a href="prep06.html#psect018">18.</a> "Incolae antīquī insulae nostrae ferī et 
bellicōsī erant. Hastīs, sagittīs, essedīs inter sē
pugnābant. Proelia Britannōs antīquōs dēlectābant. 
Multī et dīversī erant populī Britannōrum. Multī
ex populīs erant Celtae. Celtīs antīquīs, sīcut Germānīs,
capillī flāvī, oculī caeruleī, membra magna 
et rōbusta erant. Sīc Tacitus dē Calēdoniīs narrat. 
Incolae Cambriae merīdiānae 'colōrātī' erant. Sed 
Rōmānīs statūra parva, oculī et capillī nigrī erant. 
Ūniversī Britannī, ut Gāius Iūlius affirmat, membra 
vitrō colōrābant, sīcut nautae nostrī hodiernī. Vestīmenta
ex coriīs ferārum constābant. In casīs parvīs
circum silvās suās habitābant."</p>

<div class="ill" id="ill11">
<img src="images/ill11.jpg" alt="[Illustration]" />
<p>B<small>RITANNI</small> A<small>NTIQUI.</small></p>
</div>

<p id="para019"><a href="prep06.html#psect019">19.</a> Hīc amita mea "Nōnne in oppidīs habitābant?"
inquit. Et ille "Oppida aedificābant," inquit 
"sed, sī Gāius Iūlius vēra affirmat, oppida Britannōrum
antīquōrum loca firmāta erant, nōn loca ubi 
habitābant. Sed Britannia merīdiāna crēbra erat 
incolīs et aedificiīs. Sīc narrat Caesar in librō quiutō
Bellī Gallicī. Multī ūnā habitābant, ut putō." "Itaque 
nōn plānē barbarī erant," inquit amita mea. Et
<span id="p036"/>
ille: "Incolae Cantiī agrī cultūrae operam dabant, 
atque etiam mercātūrae. Nam Venetī ex Galliā in 
Britanniam mercātūrae causā nāvigābant. Britannī
frūmentum, armenta, aurum, argentum, ferrum, coria, 
catulōs vēnāticōs, servōs et captīvōs exportābant; 
frēna, vitrea, gemmās, cētera importābant. Itaque 
mediocriter hūmānī erant, nec multum dīversī ā Gallīs."</p>

<div class="ill" id="ill12">
<img src="images/ill12.jpg" alt="[Illustration]" />
<p>U<small>RNAE ET</small> C<small>ATENAE</small> B<small>RITANNICAE.</small></p>
</div>

<span id="p037"/>
<div class="ill" id="ill13">
<img src="images/ill13.jpg" alt="[Illustration]" />
<p>D<small>RUIDAE</small> B<small>RITANNICI.</small></p>
</div>

<span id="p038"/>
<p id="para020"><a href="prep06.html#psect020">20.</a> "Multī mortuōs cremābant, sīcut Graecī et 
Rōmānī: exstant in Cantiō sepulchra cum urnīs
pulchrē ornātīs. Exstant etiam nummī Britannicī, 
aureī, argenteī, aēneī. Esseda quoque fabricābant: 
nōn plānē inhūmānī erant, sī rotās ferrātās essedōrum
et nummōs aureōs aēneōsque fabricāre poterant. 
Britannīs antīquīs magnus numerus gallōrum gallīnārumque
erat; animī, nōn escae, causā cūrābant, ut 
Gāius Iūlius affirmat. Sed incolae mediterrāneōrum 
et Calēdoniī ferī et barbarī erant. Mortuōs humābant. 
Agrī cultūrae operam nōn dabant; nōn frūmentō sed 
ferīnā victitābant. Deōrum fāna in lūcīs sacrīs et silvīs, 
ātrīs erant. Sacra cūrābant Druidae. Sacra erant
saeva: virōs, fēminās, līberōs prō victimīs sacrificābant. 
Inter sē saepe pugnābant; captīvōs miserōs vēnumdabant,
vel cruciābant et trucīdābant: nōnnumquam
simulācra magna, plēna victimīs hūmānīs, cremābant. 
Populōrum inter sē discordiae victōriam Rōmānōrum 
parābant."</p>
</div>

</body>
</html>
