<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story05">
<h2>V. Magister noster.</h2>

<p class="c">[Nouns and Adjectives like <i>magister</i>.]</p>

<p id="para015"><a href="prep05.html#psect015">15.</a> Magister noster vir doctus est, sad lūdōrum 
perītus. Nōbīs puerīs cārus est. Inter fēriās patruum 
meum interdum vīsitat. Dextra magistrī nostrī valida 
est, et puerī pigrī nec dextram nec magistrum amant.</p>

<p class="c">"Nōn amo tē, Sabidī, nec possum dīcere quārē.<br/>
Hōc tantum possum dīcere: nōn amo tē."</p>

<p>Magistrum nōn amant quia librōs Graecōs et 
Latīnōs nōn amant. Nam discipulī scholae nostrae 
linguīs antīquīs operam dant, atque scientiīs mathēmaticīs.
<span id="p033"/>
Magistrō nostrō magna cōpia est librōrum 
pulchrōrum. Schola nostra antīqua et clāra est: nōn 
sōlum librīs sed etiam lūdīs operam damus. Schola 
nostra nōn in Cantiō est. In vīcō nostrō est lūdus 
litterārius, crēber puerīs et puellīs, līberīs agricolārum. 
Sed ego cum Marcō et Alexandrō, amīcīs meīs, ad 
Ventam Belgārum discipulus sum.</p>
</div>

</body>
</html>
