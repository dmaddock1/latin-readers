<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story09">
<h2>IX. Pax violata.</h2>

<p class="c">[3rd Declension continued: nouns like <i>pāx, aestās, mīles.</i>]</p>

<p id="para029"><a href="prep09.html#psect029">29.</a> "Britannī pācem nōn violāverant, sed Rōmāni
pācis nōn cupidī erant. Itaque aestāte annī
quartī et quinquāgēsimī ante Christum nātum dux 
Rōmānus cum quinque legiōnibus mīlitum Rōmānōrum
et magnō numerō equitum et auxiliōrum Gallicōrum
iterum in Britanniam nāvigāvit. Tempestās 
erat idōnea, sed in mediā nāvigātiōne ventus nōn 
iam flābat; itaque mīlitibus necesse erat nāvigia 
rēmīs incitāre. Impigrē rēmigāvērunt, et postrīdiē 
nāvigia ad ōram Britannicam prosperē applicāvērunt. 
Labor rēmigandī magnus erat, virtūs mīlitum magnopere
laudanda. Britannī Rōmānōs in scopulīs ōrae 
maritimae exspectābant; sed postquam multitūdinem 
nāvigiōrum et mīlitum equitumque spectāvērunt, in 
fugam sē dedērunt. Caesar nāvigia sua inter Dubrās 
et Rutupiās applicāvit, ut putō, nōn procul ā locō quō
priōre annō applicāverat. Inde contrā Britannōs properāvit.
Intereā unam legiōnem cum trecentīs equitibus
ad castra in statiōne reservābat: nam perīculōsum
erat nāvigia ad ancorās dēligāta dēfensōribus 
nūdāre."</p>

<div class="ill" id="ill17">
<img src="images/ill17.jpg" alt="[Illustration]" />
<p>C<small>ASTRA</small> R<small>OMANA.</small></p>
</div>
</div>

</body>
</html>
