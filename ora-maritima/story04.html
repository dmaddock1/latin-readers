<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story04">
<h2>IV. Delectamenta puerorum.</h2>

<p class="c">[Nouns and Adjectives like <i>puer</i>.]</p>

<p id="para012"><a href="prep04.html#psect012">12.</a> In numerō amīcōrum meōrum sunt duo 
puerī. Marcus, puer quattuordecim annōrum, mihi
<span id="p031"/>
praecipuus amīcus est. Prope Dubrās nunc habitant, 
sed ex Calēdoniā oriundī sunt. Nōbīs puerīs fēriae 
nunc sunt; nam condiscipulī sumus. Inter fēriās 
līberī sumus scholīs. Amīcī meī mē saepe vīsitant, et 
ego amīcōs meōs vīsitō. Magna est inter nōs amīcitia. 
Ūnā ambulāmus, ūnā in undīs spūmiferīs natāmus, 
cum nōn nimis asperae sunt. Quantopere nōs puerōs 
lūdī pilārum in arēnā dēlectant! Ut iuvat castella 
contrā undās spūmiferās aedificāre!</p>

<p id="para013"><a href="prep04.html#psect013">13.</a> Nōbīs puerīs fēriae plēnae sunt gaudiōrum 
ā māne usque ad vesperum. Nōnnumquam in scaphā
cum Petrō nāvigāmus. Petrus est adulescentulus 
vīgintī annōrum. Petrī scapha nōn sōlum rēmīs sed 
etiam vēlīs apta est. Plērumque rēmigāmus, sed 
nōnnumquam vēla damus, cum ventus nōn nimis 
asper est. Petrus scapham gubernat et vēlīs ministrat.
Nōs puerī scapham bellam laudāmus et amāmus.</p>

<p id="para014"><a href="prep04.html#psect014">14.</a> Nōn procul ā Dubrīs est scopulus altus, 
unde ōceanum et nāvigia et ōram maritimam spectās. 
Locus in fābulā commemorātus est, ubi Leir, rēgulus 
Britannōrum antīquōrum, fortūnam suam miseram 
dēplōrat, stultitiam suam culpat, fīliās suās animī
ingrātī accūsat. Ō fortūnam asperam! Ō fīliās 
impiās! Ō constantiam Cordēliae! Scopulus ex 
poētā nōminātus est. Nam in fābulā est locus ubi 
vir generōsus, amīcus fīdus rēgulī, dē scopulō sē
praecipitāre parat; sed fīlius suus virum ex perīculō
servat. Fīlium fīdum laudō et amō. Nōs puerī locum 
saepe vīsitāmus.</p>

<span id="p032"/>
<div class="ill" id="ill10">
<img src="images/ill10.jpg" alt="[Illustration]" />
<p>S<small>COPULUS</small> A<small>LTUS AD</small> D<small>UBRAS SITUS, EX</small> P<small>OETA</small> N<small>OMINATUS.</small></p>
</div>

</div>

</body>
</html>
