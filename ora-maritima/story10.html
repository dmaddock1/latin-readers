<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story10">
<h2>X. Certamina varia.</h2>

<p class="c">[3rd Declension continued: nouns like <i>flūmen, tempus.</i>]</p>

<p id="para030"><a href="prep10.html#psect030">30.</a> "Britannī certāmen vītāvērunt, et in silvīs 
sē occultāvērunt, ubi locus erat prope flūmen, ēgregiē
et nātūrā et opera firmātus. Itaque 'oppidum' Britannicum
erat. Dē nōmine flūminis nihil constat. 
Oppidum iam ante domesticī bellī causā praeparāverant,
et crēbrīs arboribus vallīsque firmāverant. 
Multa et varia certāmina fuērunt: Britannī ex 
silvīs cum equitibus essedīsque suīs contrā Rōmānōs 
prōvolābant; Rōmānīs perīculōsum erat intrā mūnītiōnēs
Britannōrum intrāre. Sed post aliquantum
<span id="p047"/>
temporis mīlitēs septimae legiōnis aggere et testūdine 
locum oppugnāvērunt. Tandem Britannōs ex silvīs 
propulsāvērunt. Pauca erant vulnera Rōmānōrum: 
nam Rōmānī Britannōs pondere armōrum et scientiā
pugnandī multum superābant; magnitūdine et rōbore 
corporis Britannī Rōmānōs superābant. Sed Rōmānī
quoque hominēs rōbustō corpore erant."</p>

<div class="ill" id="ill18">
<img src="images/ill18.jpg" alt="[Illustration]" />
<p>E<small>SSEDUM</small> B<small>RITANNICUM.</small></p>
</div>

<p id="para031"><a href="prep10.html#psect031">31.</a> "Victōria Caesarī non multum prōfuit: nam 
Britannīs fugātīs instāre nōn poterat, quia nātūram locī
ignōrābat. Praetereā praefectus castrōrum, nōmine 
Quintus Ātrius, magnum incommodum nuntiāverat: 
tempestās nāvigia in lītore afflictāverat. Tempus 
perīculōsum erat; nam Caesarī necesse erat ā flūmine 
<span id="p048"/>
ad lītus maritimum properāre, et legiōnēs suās 
ab insectātiōne Britannōrum revocāre. Multa ex 
nāvigiīs in vadīs afflictāta erant; cētera novīs 
armīs ornanda erant. Opus magnī labōris erat, et 
aliquantum temporis postulābat. Sed nautārum atque 
mīlitum virtūs magnō opere laudanda erat. Nōn 
sōlum per diurna sed etiam per nocturna tempora 
labōrāvērunt. Intereā Caesar nova nāvigia in Galliā
aedificat: sine nāvigiīs nōn poterat cōpiās suās in
Galliam reportāre; ūnō tempore necesse erat et nāvigia 
reparāre et contrā Britannōs bellāre."</p>
</div>

</body>
</html>
