<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story01">
<span id="p023"/>
<h2>ORA MARITIMA<br/>
VEL<br/>
COMMENTARII DE VITA MEA AD<br/>
DUBRAS ANNO MDCCCXCIX</h2>

<div class="ill" id="ill02">
<img src="images/ill02.jpg" alt="[Illustration]" />
<p>O<small>RA</small> M<small>ARITIMA INTER</small> D<small>UBRAS ET</small> R<small>UTUPIAS.</small></p>
</div>

<h2>I. Ora maritima.</h2>

<p class="c">[First Declension of Nouns and Adjectives, together with the Present 
Indicative of <i>sum</i> and of the First Conjugation.]</p>

<p id="para001"><a href="prep01.html#psect001">1.</a> Quam bella est ōra maritima! Nōn procul
ab ōrā maritimā est villa. In villā amita mea 
habitat; et ego cum amitā meā nunc habitō. Ante 
iānuam villae est ārea. In āreā est castanea, ubi 
<span id="p024"/>
luscinia interdum cantat. Sub umbrā castaneae ancilla 
interdum cēnam parat. Amō ōram maritimam; amō 
villam bellam.</p>

<p id="para002"><a href="prep01.html#psect002">2.</a> Fēriae nunc sunt. Inter fēriās in villā
maritimā habitō. Ō beātās fēriās! In arēnā ōrae 
maritimae sunt ancorae et catēnae. Nam incolae 
ōrae maritimae sunt nautae. Magna est audācia 
nautārum: procellās nōn formīdant. Nautās amō, ut 
nautae mē amant. Cum nautīs interdum in scaphīs 
nāvigō.</p>

<div class="ill" id="ill03">
<img src="images/ill03.jpg" alt="[Illustration]" />
<p>A<small>NCORA ET</small> C<small>ATENA</small>&ndash;S<small>CAPHA.</small></p>
</div>

<p id="para003"><a href="prep01.html#psect003">3.</a> Ex fenestrīs villae undās spectās. Undās 
caeruleās amō. Quam magnae sunt, quam perlūcidae! 
<span id="p025"/>
Post cēnam lūnam et stellās ex fenestrā meā spectō. 
Prope villam est silva, ubi cum amitā meā saepe 
ambulō. Quantopere nōs silva dēlectat! Ō cōpiam 
plantārum et herbārum! Ō cōpiam bācārum! Nōn 
sōlum nautae sed etiam agricolae circum habitant. 
Casae agricolārum parvae sunt. Nautae casās albās 
habitant. Amita mea casās agricolārum et nautārum 
saepe vīsitat.</p>

<p id="para004"><a href="prep01.html#psect004">4.</a> Victōria est rēgīna mea. Magna est glōria 
Victōriae Rēgīnae, nōn sōlum in insulīs Britannicīs 
sed etiam in Indiā, in Canadā, in Austrāliā, in Āfricā, 
ubi colōniae Britannicae sunt. Rēgīna est domina 
multārum terrārum. Britannia est domina undārum. 
In glōriā rēgīnae meae triumphō. Tē, Britannia, 
amō: vōs, insulae Britannicae, amō. Sed Britannia 
nōn est patria mea. Ex Āfricā Merīdiānā sum.</p>

<p id="para005"><a href="prep01.html#psect005">5.</a> Lȳdia quoque, consōbrīna mea, apud amitam 
meam nunc habitat. Lȳdia columbās cūrat: cūra 
columbārum Lȳdiae magnam laetitiam dat. Tū, 
Lȳdia, cum apud magistram tuam es, linguae Francogallicae
et linguae Anglicae operam dās; sed ego 
linguīs antiquīs Rōmae et Graeciae operam dō. Saepe 
cum Lȳdiā ad silvam vel ad ōram maritimam ambulō. 
Interdum cum nautā in scaphā nāvigāmus. Quantopere
nōs undae caeruleae dēlectant! Lȳdia casās 
agricolārum cum amitā meā interdum vīsitat. Vōs, 
fīliae agricolārum, Lȳdiam amātis, ut Lȳdia vōs amat. 
Ubi inopia est, ibi amita mea inopiam levat.</p>
</div>

</body>
</html>