<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story15">
<h2>XV. Robur et aes triplex.</h2>

<p class="c">[Adjectives of the 3rd Declension.]</p>

<p id="para041"><a href="prep15.html#psect041">41.</a> Tum Marcus "ō gentem fortem et admīrābilem
Britannōrum!" inquit. "Nam insigne erat facinus 
quod contrā Rōmānōs, victōrēs orbis terrārum, tam
fortiter et nōnnumquam prosperē pugnāvērunt. Nōn 
mīrum est, sī Rōmānī victōriam reportāvērunt." Nōs 
sententiam Marcī comprobāvimus. Sed iam nōna hōra 
erat, cum Alexander, digitō ad orientem monstrans, 
"Nōnne nāvēs procul ā lītore spectātis?" inquit. Et 
patruus meus "Ita est" inquit; "nam illīc est statiō
tūta nāvibus. Sed illae nāvēs, ut putō, nāvēs longae 
sunt ex classe Britannicā; nam pars classis nostrae 
<span id="p057"/>
nunc in fretō Gallicō est. Tum ego "eugē, optimē!" 
inquam; "nāvem longam adhūc nōn spectāvī. Sed 
nōn tam grandēs sunt quam putāvī." "Pergrandēs 
sunt," inquit patruus meus "sed procul a lītore sunt; 
omnēs lāminīs ferreīs, nōnnullae arietibus vel turribus 
armātae sunt."</p>

<div class="ill" id="ill23">
<img src="images/ill23.jpg" alt="[Illustration]" />
<p>N<small>AVIS</small> L<small>ONGA</small> B<small>RITANNICA.</small></p>
</div>

<p id="para042"><a href="prep15.html#psect042">42.</a> Tum nautam veterānum dē nōminibus nāvium
longārum interrogāvimus. In classe Britannicā
mīlitāverat, sed tum mīlitiā vacābat, et custōs erat ōrae 
maritimae. Nōmina nāvium, ut affirmābat, erant 
<i>Grandis, Rēgālis, Magnifica, Tonans, Arrogans, Ferox;</i>
omnibus tegimen erat lāminīs ferreīs fabricātum. In 
<i>Grandī</i> praefectus classis nāvigābat. Omnēs ad 
ancoram dēligātae erant. Tum Alexander "Cūr nōn"
inquit "ad nāvēs in scaphā nāvigāmus?" Mihi et 
Marcō prōpositum pergrātum erat; et nauta ad 
nāvigandum parātus erat. Itaque patruus meus "Sērō
domum adventābimus" inquit; "sed sī vōs puerī
cupidī estis nāvem longam spectandī, ego nōn dēnegābō."
Tum nauta "Exspectāte" inquit "dum omnia 
parō"; et vēla rēmōsque in scapham portāvit. Quam 
dulce erat in marī tranquillō nāvigāre! Ventus lēnis 
flābat, et brevī tempore ad <i>Rēgālem</i> appropinquāvimus. 
Tum classiāriī nōbīs nāvem ingentem monstrāverunt 
cum māchinīs, tormentīs, rostrīs, cēterīs.</p>

<p id="para043"><a href="prep15.html#psect043">43.</a> Hōra iam decima erat cum ā <i>Rēgālī</i> nōs in 
scapham dedimus. Tum ad lītus rēmigāre necesse 
erat; nam ventus adversus erat. Ego et Marcus ūnā
cum patruō meō et nautā veterānō rēmīs labōrāvimus. 
<span id="p058"/>
Sed nōn ante undecimam hōram in lītore stetimus. 
Dum domum properāmus, imber fuit, et necesse erat 
in tabernā aliquantum temporis exspectāre: intrāvimus
et nōs recreāvimus; nam fatīgātī erāmus. Sed 
'post tenebrās lūx.' Cum domum adventāvimus, amita 
mea et Lȳdia "Ubi tam diū fuistis?" inquiunt; "nōs 
anxiae fuimus; sed cēna iam parāta est." Tum nōs 
"Multa spectāvimus" inquimus; "ambulātiō longa 
sed pergrāta et ūtilis fuit." Post cēnam Marcus et 
Alexander Dubrās in vehiculō properāvērunt. Ego 
per noctem de Britannīs antīquīs et dē classe Britannicā
hodiernā somniāvī. Ante oculōs erant virī fortēs 
membrīs robustīs, flāvīs capillīs, oculīs caeruleīs cum 
Rōmānīs terrā marīque pugnantēs.</p>

<p class="c">D<small>ULCE</small> D<small>OMUM.</small></p>

<hr/>

<p class="c">D<small>EUS</small> S<small>ALVAM</small> F<small>AC</small> R<small>EGINAM,</small><br/>
M<small>ATREM</small> P<small>ATRIAE.</small></p>
</div>

</body>
</html>