<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story13">
<h2>XIII. Maria Britannica.</h2>

<p class="c">[3rd Declension continued: nouns like <i>mare.</i>]</p>

<p id="para036"><a href="prep13.html#psect036">36.</a> "Lateris prīmī longitūdinem circiter quingenta
mīlia esse iūdicat, secundī septingenta, tertiī
octingenta. Itaque dē magnitūdine insulae nōn 
multum errābat. Flūmen Tamesam ā marī circiter 
octōgintā mīlia distāre iūdicat." Hīc nōs puerī
"Errābat igitur" inquimus; "nam inter Londinium et 
mare nōn sunt octōgintā mīlia." Sed patruus meus 
"Rectē iūdicābat" inquit; "nam pars maris ubi Caesaris 
castra erant circiter octōgintā mīlia Rōmāna ā
Londiniō distat. Tria maria insulam nostram 
circumdant; inter Britanniam et Galliam est mare 
Britannicum vel fretum Gallicum; ab occidente mare 
Hibernicum; ab oriente mare Germānicum. Nōmina 
marium temporibus antīquīs nōn ūsitāta erant; sed 
iam Graecī Britanniam esse insulam iūdicābant."</p>
</div>

</body>
</html>
