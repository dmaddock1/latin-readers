<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title>Ora Maritima</title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="story14">
<h2>XIV. Britannia pacata.</h2>

<p class="c">[Recapitulation of nouns of the 3rd Declension.]</p>

<p id="para037"><a href="prep14.html#psect037">37.</a> "Inter Tamesam et mare Britannicum prīma 
<span id="p052"/>
concursiō erat Rōmānōrum cum cōpiīs Cassivellaunī. 
Britannī duās cohortēs Rōmānās in itinere fortiter impugnāvērunt.
Ex silvīs suīs prōvolāvērunt; Rōmānōs 
in fugam dedērunt; multōs Rōmānōrum trucīdāvērunt.
Tum suōs ā pugnā revocāvērunt. Novum 
genus pugnae Rōmānōs perturbāverat. Nam Britannīs 
nōn mōs erat iustō proeliō pugnāre; sed equitibus 
essedīsque suīs per omnēs partēs equitābant, et 
ordinēs hostium perturbābant; tum consultō cōpiās 
suās revocābant. Essedāriī interdum pedibus pugnābant.
Ita mōbilitātem equitum, stabilitātem peditum 
in proeliīs praestābant. Peditēs Rōmānī propter 
pondus armōrum nōn aptī erant ad hūiusmodī hostem. 
<span id="p053"/>
Et equitibus Rōmānīs perīculōsum erat sē longō
intervallō ā peditibus sēparāre: neque pedibus 
pugnāre poterant."</p>

<div class="ill" id="ill20">
<img src="images/ill20.jpg" alt="[Illustration]" />
<p>B<small>RITANNI CUM</small> R<small>OMANIS IN ITINERE PUGNANT.</small></p>
</div>

<p id="para038"><a href="prep14.html#psect038">38.</a> "Itaque Rōmānī ordinēs suōs contrā equitēs 
Britannōrum in prīmō certāmine nōn servāverant.</p>

<p>Sed postrīdiē Rōmānī victōriam reportāvērunt. 
Britannī in collibus procul ā castrīs Rōmānīs stābant. 
Caesar magnum numerum cohortium et ūniversōs 
equitēs lēgātō suō Trebōniō mandāverat. Hostēs 
subitō prōvolāvērunt, et ordinēs Rōmānōs impugnāvērunt.
Sed Rōmānī superiōrēs fuērunt. Cōpiās 
Britannicās prōpulsāvērunt, et in fugam dedērunt. 
Magnum numerum hostium trucīdāvērunt. Tum dux 
continuīs itineribus ad flūmen Tamesam et in fīnēs
Cassivellaunī properāvit. Cassivellaunus autem cum 
quattuor mīlibus essedāriōrum itinera Rōmānōrum 
servābat, et paulum dē viā dēclīnābat sēque in silvīs 
occultābat. Interdum ex silvīs prōvolābat et cum 
mīlitibus Rōmānīs pugnābat; Rōmānī autem agrōs 
Britannōrum vastābant."</p>

<p id="para039"><a href="prep14.html#psect039">39.</a> "In parte flūminis Tamesae ubi fīnēs Cassivellaunī
erant ūnum tantum vadum erat. Quō cum 
Caesar adventāvit, cōpiās hostium ad alteram rīpam 
flūminis collocātās spectāvit. Rīpa autem sudibus 
acūtīs firmāta erat; et Britannī multās sudēs sub aquā
quoque occultāverant. Sed Caesar hostibus instāre 
nōn dubitāvit. Aqua flūminis profunda erat, et mīlitēs 
capite solum ex aquā exstābant; sed Rōmānī sē aquae 
<span id="p054"/>
fortiter mandāvērunt, et Britannōs in fugam dedērunt. 
'Oppidum' Cassivellaunī nōn longē aberat, inter silvās 
palūdēsque situm, quō Britannī magnum numerum 
hominum, equōrum, ovium, boum, congregāverant. 
Locum ēgregiē et nātūrā et opere firmātum Caesar 
ex duābus partibus oppugnāre properāvit: oppidum 
expugnāvit et dēfensōrēs fugāvit."</p>

<div class="ill" id="ill21">
<img src="images/ill21.jpg" alt="[Illustration]" />
<p>B<small>RITANNI</small> C<small>ASTRA</small> R<small>OMANA</small> O<small>PPUGNANT.</small></p>
</div>

<p id="para040"><a href="prep14.html#psect040">40.</a> "Sed in Cantiō, ubi quattuor rēgēs Britannīs 
praeerant, nōndum fīnis erat pugnandī. Britannī
castra Rōmāna ad mare sita fortiter oppugnant; sed 
frustrā. Rōmānī victōrēs. Intereā multae ex cīvitātibus
Britannicīs pācem ōrant. Trinobantibus Caesar 
<span id="p055"/>
novum rēgem dat, et pācem confirmat. Itaque propter 
tot clādēs, propter fīnēs suōs bellō vastātōs, maximē
autem propter dēfectiōnem tot cīvitātum, Cassivellaunus
dē condiciōnibus pācis dēlīberat. "Caesar pācem 
dat; Cassivellaunum vetat Trinobantēs bellō vexāre, 
et tribūtum Britannīs imperat. Tum cōpiās suās cum 
magnō numerō obsidum et captīvōrum in Galliam 
reportat. Britannī fortiter sed frustrā prō ārīs et 
focīs suīs pugnāverant."</p>

<div class="ill" id="ill22">
<img src="images/ill22.jpg" alt="[Illustration]" />
<p>T<small>ROPAEUM</small> B<small>RITANNICUM.</small></p>
</div>
</div>

</body>
</html>