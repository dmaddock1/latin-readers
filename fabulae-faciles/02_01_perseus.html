<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title></title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="part_perseus">
<span id="p024"/>
<h2>PART II.<br/>
<i>CONSECUTIVE STORIES.</i></h2>

<h2>PERSEUS.</h2>

<p><i>Acrisius, an ancient king of Argos, had been warned by an
oracle that he should perish by the hand of his grandson. On 
discovering, therefore, that his daughter Dănäe had given birth
to a son, Acrisius endeavored to escape his fate by casting both
mother and child adrift on the sea. They were saved, however,
by the help of Jupiter; and Perseus, the child, grew up at the
court of Polydectes, king of Serīphos, an island in the Aegean
Sea. On reaching manhood, Perseus was sent by Polydectes to
fetch the head of Medūsa, one of the Gorgons. This dangerous
task he accomplished with the help of Apollo and Minerva, and
on his way home he rescued Andrŏmĕda (daughter of Cepheus)
from a sea-monster. Perseus then married Andrŏmĕda, and lived
some time in the country of Cepheus. At length, however, he
returned to Serīphos, and turned Polydectes to stone by showing
him the Gorgon's head; he then went to the court of Acrisius,
who fled in terror at the news of his grandson's return. The
oracle was duly fulfilled, for Acrisius was accidentally killed by
a quoit thrown by Perseus.</i></p>

<span id="p024"/>
<h3 id="psect021">21. <i>THE ARK.</i></h3>

<p>Haec narrantur a pöetis de Persĕo. Perseus fīlius erat
Jŏvis, maximi deorum: avus ejus Acrisĭus appellābatus est.
Acrisius volēbat Perseum nepōtem suum necāre; nam propter
oracŭlum puĕrum timēbat. Comprehendit igĭtur Perseum,
adhuc infantem, et cum matre in arcā ligneā inclūsit. Tum
arcam ipsam in mare conjēcit. Danäe, Persëi mater, magnopĕre
terrĭta est; tempestas enim magna mare turbābat.
Perseus autem in sinu matris dormiēbat.</p>

<h3 id="psect022">22. <i>CAST ON AN ISLAND.</i></h3>

<p>Jupĭter tamen haec omnia vīdit, et filium suum servāre
constituit. Fēcit igĭtur mare tranquillum, et arcam ad
insŭlam Serīphum perduxit. Hujus insŭlae Polydectes tum
rex erat. Postquam arca ad litus appulsa est, Danäe in
arēnā quiētem capĭēbat. Post breve tempus a piscatōre quodam
rĕperta est, et ad domum rēgis Polydectis adducta est.
Ille matrem et puerum benignē excēpit, et sēdem tutam in
finibus suis dĕdit. Danäe hoc donum lĭbenter accēpit,
et pro tanto bĕnĕficio regi gratias ēgit.</p>

<h3 id="psect023">23. <i>PERSEUS SENT ON HIS TRAVELS.</i></h3>

<p>Perseus igitur multos annos ibi habitābat, et cum matre
suā vitam agēbat beātam. At Polydectes Danaen magnopĕre
amābat, atque eam in matrimonium ducĕre volēbat. Hoc
tamen consĭlium Perseo minime gratum erat. Polydectes
igitur Perseum dimittĕre constituit. Tum juvĕnem ad se 
vocāvit et haec dixit: "Turpe est vitam hanc ignāvam agĕre;
jamdūdum tu adulescens es; quousque hic manēbis? Tempus
est armă capĕre et virtūtem praestare. Hinc abi, et
caput Medūsae mihi refer."</p>

<span id="p026"/>
<h3 id="psect024">24. <i>PERSEUS GETS HIS OUTFIT.</i></h3>

<p>Perseus ubi haec audīvit, ex insŭlā discessit, et postquam
ad continentem vēnit, Medūsam quaesīvit. Diu frustra
quaerēbat; namque natūram loci ignorābat. Tandem Apollo
et Mĭnerva viam demonstravērunt. Primum ad Graias,
sorōres Medūsae, pervēnit. Ab his talarĭă et gălĕam magĭcam
accēpit. Apollo autem et Mĭnerva falcem et specŭlum dedērunt.
Tum postquam talaria pedibus induit, in aëra ascendit.
Diu per aëra volābat; tandem tamen ad eum locum
vēnit ubi Medūsa cum cetĕris Gorgŏnĭbus habitābat. Gorgŏnes
autem monstra erant specie horrĭbĭli: capita enim earum
squamis omnino contecta sunt: manus etiam ex aere factae
sunt.</p>

<h3 id="psect025">25. <i>THE GORGON'S HEAD.</i></h3>

<p>Res erat difficillima abscīdĕre caput Gorgŏnis; ejus
enim conspectu homines in saxum vertebantur. Propter hanc
causam Mĭnerva specŭlum ei dedĕrat. Perseus igitur tergum
vertit, et in specŭlum inspiciēbat: hoc modo ad locum vēnit,
ubi Medūsa dormiēbat. Tum falce suā caput ejus uno ictu
abscīdit. Cetĕrae Gorgŏnes statim e somno excitātae sunt,
et ubi rem vidērunt, irā commōtae sunt. Arma rapuērunt, et
Perseum occīdĕre volēbant; ille autem, dum fŭgit, galeam
magĭcam induit, et, ubi hoc fēcit, statim e conspectu earum
evāsit.</p>

<span id="p027"/>
<h3 id="psect026">26. <i>THE SEA SERPENT.</i></h3>

<p>Post haec Perseus in fines Aethiopum vēnit: ibi Cepheus
quidam illo tempŏre regnābat. Hic Neptūnum, maris deum,
olim offendĕrat: Neptūnus autem monstrum saevissimum
misĕrat. Hoc quotidie e mari veniēbat, et homines devorābat.
Ob hanc causam pavor animos omnium occupāvĕrat. Cepheus
igitur oracŭlum dei Ammōnis consuluit, atque a deo jussus
est filiam monstro tradĕre. (Ejus autem filĭa, nomine Andrŏmĕda,
virgo formosissima erat.) Cepheus ubi haec audīvit,
magnum dolōrem percēpit. Volēbat tamen civis suos e tanto
pericŭlo extrahĕre: atque ob eam causam constituit impĕrāta
Ammōnis facĕre.</p>

<h3 id="psect027">27. <i>A HUMAN SACRIFICE.</i></h3>

<p>Tum rex diem certam dixit, et omnia parāvit. Ubi ea
dies vēnit, Andrŏmĕda ad litus deducta est, et in conspectu
omnium ad rupem alligāta (est). Omnes fatum ejus deplorābant,
nec lacrĭmas tenēbant. At subĭto, dum monstrum
exspectant, Perseus accurrit; et, ubi lacrĭmas vīdit, causam 
dolōris quaerit. Illi rem totam expōnunt, et puellam demonstrant.
Dum haec geruntur, fremĭtus terrĭbĭlis audītur;
simul monstrum horrĭbĭli specie, procul conspĭcĭtur. Ejus
conspectus timōrem maximum omnibus injēcit. At monstrum
magnā celeritate ad litus contendit, jam-que ad locum appropinquābat,
ubi puella stabat.</p>

<span id="p028"/>
<h3 id="psect028">28. <i>THE RESCUE.</i></h3>

<p>At Perseus, ubi haec vīdit, gladium suum rapŭit: et, postquam
talāria induit, in aëra sublātus est. Tum desŭper in
monstrum impĕtum subito fecit: et gladio suo collum ejus
graviter vulnerāvit. Monstrum, ubi sensit vulnus, fremĭtum
horrĭbĭlem ēdĭdit, et sine morā totum corpus sub aquam
mersit. Perseus, dum circum litus volat, redĭtum ejus exspectābat:
mare autem intĕrĕa undĭque sanguĭne infĭcĭtur.
Post breve tempus, belua rursus caput sustŭlit; mox tamen
a Perseo ictu graviōre vulnerāta est. Tum itĕrum se sub
undas mersit, neque postĕa visa est.</p>

<h3 id="psect029">29. <i>THE REWARD OF VALOUR.</i></h3>

<p>Perseus, postquam in litus descendit, primum talāria exuit:
tum ad rupem vēnit, ubi Andromĕda vincta erat. Ea
autem omnem spem salūtis deposuerat, et, ubi Perseus adiit,
terrōre paene exanimāta est. Ille vincŭla statim solvit, et
puellam patri reddĭdit. Cepheus ob hanc rem maximo
gaudio affectus est: merĭtas gratias pro tanto beneficio
Perseo retŭlit; praeterea Andromĕdam ipsam ei in matrimonium
dedit. Ille libenter hoc donum accēpit, et puellam (uxōrem) duxit:
paucos annos cum uxōre suā in eā regiōne
habitābat, et in magno honōre erat apud omnis Aethiopes.
Magnopĕre tamen cupiēbat matrem suam rursus vidēre.
Tandem igitur cum uxōre e regno Cephei discessit.</p>

<span id="p029"/>
<h3 id="psect030">30. <i>TURNED TO STONE.</i></h3>

<p>Postquam Perseus ad insulam navem appŭlit, se ad locum
contŭlit, ubi mater olim habitavĕrat: at domum invēnit
vacuam et omnīno desertam. Tres dies per totam insulam
matrem quaerēbat; tandem quarto die ad templum Dianae
pervēnit. Huc Danäe refugĕrat, quòd Polydectem timēbat. 
Perseus, ubi haec cognōvit, irā magnā commōtus est; ad
regiam Polydectis sine morā contendit, et, ubi eò vēnit, statim
in atrium irrūpit. Polydectes magno timōre affectus est, et
fugĕre volēbat. Dum tamen ille fugit, Perseus caput Medusae
monstravit; ille autem, simul-atque hoc vidit, in saxum
versus est.</p>

<h3 id="psect031">31. <i>THE ORACLE FULFILLED.</i></h3>

<p>Post haec Perseus cum uxōre suā ad urbem Acrisii rediit.
ille autem, ubi Perseum vīdit, magno terrōre affectus est:
nam propter oraculum istud nepōtem suum adhuc timēbat: in
Thessaliam igitur ad urbem Larissam statim refūgit: frustra
tamen; neque enim fatum suum vitāvit. Post paucos annos
rex Larissae ludos magnos fēcit: nuntios in omnes partes
dimiserat, et diem edixerat. Multi ex omnibus urbibus
Graeciae ad ludos convenērunt: ipse Perseus inter alios
certāmen discorum iniit. At, dum discum conjĭcit, avum
suum casu occīdit; Acrisius enim inter spectatōres ejus certaminis
forte stabat.</p>

</div>

</body>
</html>