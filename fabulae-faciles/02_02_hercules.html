<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title></title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="part_hercules">
<span id="p030"/>

<h2>HERCULES.</h2>

<p><i>Hercules, a Greek hero celebrated for his great strength, was pursued
throughout his life by the hatred of Juno. While yet an
infant, he strangled some serpents sent by the goddess to destroy
him. During his boyhood and youth he performed various marvelous
feats of strength; and, on reaching manhood, succeeded in
delivering the Thebans from the oppression of the Minyae. In a
fit of madness, sent upon him by Juno, he slew his own children,
and on consulting the Delphic oracle as to how he should cleanse
himself from this crime, he was ordered to submit himself for
twelve years to Eurystheus, king of Tiryns, and to perform whatever
tasks were appointed him. Hercules obeyed the oracle, and
during the twelve years of his servitude accomplished twelve extraordinary
feats known as the Labors of Hercules. His death was 
caused (unintentionally) by his wife Deianira. Hercules had shot
with his poisoned arrows a centaur named Nessus, who had insulted
Deianira. Nessus, before he died, gave some of his blood to
Deianira, and told her it would act as a charm to secure her
husband's love. Some time after, Deianira, wishing to try the
charm, soaked one of her husband's garments in the blood, not
knowing that it was poisoned. Hercules put on the robe, and,
after suffering terrible torments, died, or was carried off by his
father Jupiter.</i></p>

<span id="p031"/>
<h3 id="psect032">32. <i>THE INFANT PRODIGY.</i></h3>

<p>Hercŭles, Alcmēnae filius, olim in Graecia habitābat.
Hic dicitur omnium hominum validissimus fuisse. At Juno,
regīna deorum, Alcmēnam odĕrat, et Hercŭlem adhuc infantem
necāre voluit. Misit igitur duo serpentes saevissimos:
hi, mediā nocte, in cubicŭlum Alcmēnae venērunt,
ubi Hercŭles cum fratre suo dormiēbat. (Nec tamen in
cunis, sed in scuto magno cubābant.) Serpentes jam appropinquaverant
et scutum movēbant; itaque pueri e somno
excitāti sunt.</p>

<h3 id="psect033">33. <i>HERCULES AND THE SERPENTS.</i></h3>

<p>Iphicles, frater Hercŭlis, magnā voce exclamāvit; at
Hercŭles ipse, puer fortissimus, haudquaquam terrĭtus est.
Parvis manibus serpentes statim prehendit, et collă eorum
magnā vi compressit. Tali modo serpentes a puero interfecti
sunt. Alcmēna autem, mater puerorum, clamōrem audiverat,
et marītum suum e somno excitaverat. Ille lumen accendit,
et gladium suum rapuit; tum ad pueros properābat, sed, ubi
ad locum vēnit, rem miram vīdit: Hercŭles enim ridēbat et
serpentes mortuos monstrābat.</p>

<span id="p032"/>
<h3 id="psect034">34. <i>THE MUSIC LESSON.</i></h3>

<p>Hercŭles a puero corpus suum diligenter exercēbat:
magnam partem diēi in palaestrā consumēbat: didĭcit etiam
arcum intendĕre et tela conjicĕre. His exercitationibus vires
ejus confirmātae sunt. In musicā etiam a Linō Centaurō
erudiebātur: (Centauri autem equi erant, sed caput hominis
habēbant); huic tamen arti minus diligenter studēbat. Hic
Linus Hercŭlem olim culpābat, quòd parum studiosus erat:
tum puer irātus cithăram subĭto rapuit; et summis viribus
caput magistri infelīcis percussit. Ille ictu prostrātus est, et
paulo post e vita excessit, neque quisquam postea id officium
suscipĕre voluit.</p>

<h3 id="psect035">35. <i>HERCULES ESCAPES FROM BEING SACRIFICED.</i></h3>

<p>De Hercŭle haec etiam, inter alia, narrantur. Olim, dum
iter făcit, in fines Aegyptiorum vēnit; ibi rex quidam, nomine
Busiris, illo tempŏre regnabat; hic autem, vir crudelissimus,
homines immolāre consueverat: Hercŭlem igitur corripuit, et
in vincula conjēcit. Tum nuntios dimĭsit, et diem sacrificio
edixit. Mox ea dies appetīvit, et omnia rite parāta sunt.
Manūs Hercŭlis catēnis ferreis vinctae sunt: et mola salsa in
caput ejus inspersa est. (Mos enim erat apud antīquos salem
et far capitibus victimarum imponĕre.) Jam victima ad aram
stabat; jam sacerdos cultrum sumpserat. Subĭto tamen
Hercŭles magno conātu vincula perrūpit: tum ictu sacerdōtem
prostravit: altĕro regem ipsum occīdit.</p>

<h3 id="psect036">36. <i>EAR-CROPPING.</i></h3>

<p>Hercŭles, jam adolescens, urbem Thebas incolēbat. Rex
Thebarum, vir ignāvus, Creon appellātus est. Minyae, gens
bellicosissima, Thebanis finitĭmi erant. Legāti autem a
Minyis ad Thebanos quotannis mittebantur: hi Thebas
<span id="p033"/>
veniēbant, et centum boves postulābant. Thebāni enim olim
a Minyis superāti erant; tribūta igitur regi Minyarum quotannis
pendēbant. At Hercŭles cives suos hoc stipendio
liberāre constituit: legatos igĭtur comprehendit, atque aures
eorum abscīdit. Legati autem apud omnes gentes sacri
habentur.</p>

<h3 id="psect037">37. <i>DEFEAT OF THE MINYAE.</i></h3>

<p>Ergīnus, rex Minyarum, ob haec vehementer irātus est,
et cum omnibus copiis in fines Thebanorum contendit. Creon
adventum ejus per exploratōres cognōvit; ipse tamen pugnare
noluit, nam magno timōre affectus est; Thebani igitur Hercŭlem
imperatorem creavērunt. Ille nuntios in omnes partes
dimīsit, et copias coēgit: tum proximo die cum magno exercitu
profectus est. Locum idoneum delēgit, et aciem instruxit:
tum Thebāni e superiore loco impĕtum in hostes
fecērunt. Illi autem impetum sustinēre non potuērunt:
itaque acies hostium pulsa est atque in fugam conversa.</p>

<h3 id="psect038">38. <i>MADNESS AND MURDER.</i></h3>

<p>Post hoc proelium Hercŭles copias suas ad urbem reduxit.
Omnes Thebāni propter victoriam maxime gaudēbant: Creon
autem magnis honoribus Hercŭlem decorāvit, atque filiam
suam ei in matrimonium dedit. Hercŭles cum uxōre suā
vitam beatam agēbat; sed post paucos annos subito in
furōrem incĭdit, atque libĕros suos ipse suā manu occīdit.
Post breve tempus ad sanitātem reductus est, et propter hoc
facĭnus magno dolōre affectus est, mox ex urbe effūgit, et in
silvas se recēpit. Nolēbant enim cives sermōnem cum eo
habēre.</p>

<span id="p034"/>
<h3 id="psect039">39. <i>HERCULES CONSULTS THE ORACLE.</i></h3>

<p class="c">[See <a href="03_.html#note015">Note 15</a>, and Preliminary Exercise on the Relative.]</p>

<p>Hercŭles magnopĕre cupiebat tantum scelus expiara,
Constituit igitur ad orācŭlum Delphĭcum ire: hoc enim
orācŭlum erat omnium celeberrimum. Ibi templum erat
Appollĭnis, plurĭmis donis ornātum: hoc in templo sedēbat
femĭna quaedam, nomine Pythia, et consilium dabat iis, qui
ad orācŭlum veniebant. Haec autem femina ab ipso Apollĭne
docebatur, et voluntātem dei hominibus enuntiābat. Hercŭles
igitur, qui Apollĭnem praecipuè coletat, hue vēnit. Turn rem
totam exposuit, neque scelus celāvit.</p>

<h3 id="psect040">40. <i>THE ORACLE'S REPLY.</i></h3>

<p>Ubi Hercŭles finem fēcit, Pythia diu conticēbat: tandem
tamen jussit eum ad urbem Tiryntha ire, et Eurysthei regis
omnia imperāta facĕre. Hercŭles, ubi haec audīvit, ad urbem
illam contendit, et Eurystheo regi se in servitūtem tradĭdit.
Duodecim annos in servitūte Eurysthei tenebatur, et duodecim
labōres, quos ille imperaverat, confēcit: hoc enim uno modo
tantum scelus expiari potuit. De his labōribus plurima a
poētis scripta sunt. Multa tamen, quae poētae narrant, vix
credibilia sunt.</p>

<h3 id="psect041">41. <i><u>FIRST LABOUR</u>&mdash;SLAYING THE NEMEAN LION.</i></h3>

<p>Primum ab Eurystheo jussus est Hercŭles leōnem occidĕre,
qui illo tempŏre vallem Nemaeam reddēbat infestam. In
silvas igitur, quas leo incolēbat, statim se contŭlit. Mox feram
vīdit, et arcum, quem secum attulerat, intendit: ejus tamen
<span id="p035"/>
pellem, quae densissima erat, trajicĕre non potuit. Turn
clavā magnā, quam semper gerēbat, leōnem percussit: frustra
tamen: neque enim hoc modo eum occidĕre potuit. Tum
demum collum monstri brachiis suis complexus est, et fauces
ejus summis viribus compressit. Hoc modo leo brevi tempŏre
exanimātus est; nulla enim respirandi facultas ei
dabātur. Tum Hercŭles cadāver ad oppĭdum in humĕris
retŭlit; et pellem, quam detraxerat, postea pro veste gerēbat.
Omnes autem, qui eam regionem incolēbant, ubi famam de
morte leōnis accepērunt, vehementer gaudēbant, et Herculem
magno honōre habēbant.</p>

<h3 id="psect042">42. <i><u>SECOND LABOUR</u>&mdash;SLAYING THE LERNAEAN HYDRA.</i></h3>

<p>Post haec jussus est ab Eurystheo Hydram necāre: haec
autem monstrum erat, cui novem erant capita. Hercŭles
igĭtur cum amīco Iolao profectus est ad palūdem Lernaeam,
quam Hydra incolēbat. Mox monstrum invēnit, et, quanquam
res erat magni pericŭli, collum ejus laevā prehendit. Tum
dextrā capita novem abscidĕre coepit: quoties tamen hoc
fēcerat, nova capita exoriebantur. Diu frustra laborābat;
tandem hoc conātu destĭtit; constituit deinde arbŏres succīdĕre
et ignem accendĕre. Hoc celeriter fēcit, et, postquam
ligna ignem comprehendērunt, face ardente colla adussit, unde
capita exoriebantur. Nec tamen sine magno labōre haec
fēcit: venit enim auxilio Hydrae cancer ingens, qui, dum
Hercŭles capita abscīdit, crura ejus mordebat. Postquam
monstrum tali modo interfēcit, sagittas suas sanguĭne ejus
imbuit, itaque mortifĕras reddĭdit.</p>

<span id="p036"/>
<h3 id="psect043">43. <i><u>THIRD LABOUR</u>&mdash;CAPTURE OF THE CERYNIAN STAG.</i></h3>

<p>Postquam Eurystheo caedes Hydrae nuntiata est, magnus
timor animum ejus occupāvit. Jussit igitur Hercŭlem cervum
quendam ad se referre; noluit enim virum tantae audacioe
in urbe retinēre. Hic autem cervus (cujus cornua aurea
fuisse traduntur) incredibili fuit celeritāte. Hercŭles igitur
primum vestīgĭa ejus in silvis animadvertit: deinde, ubi
cervum ipsum vīdit, summis virĭbus currĕre coepit. Usque
ad vespĕrum currēbat, neque nocturnum tempus sibi ad
quiētem relinquēbat. Frustrā tamen: nullo enim modo
praedam consĕqui potĕrat. Tandem, postquam totum annum
cucurrerat (ita traditur) cervum cursu exanimātum cēpit, et
vivum ad Eurystheum rētulit.</p>

<h3 id="psect044">44. <i><u>FOURTH LABOUR</u>&mdash;THE ERYMANTHIAN BOAR.</i></h3>

<p>Post haec jussus est Hercŭles aprum quendam capĕre, qui
illo tempŏre agros Erymanthios vastābat, et incŏlas hujus
regiōnis magnopĕre terrēbat. Hercŭles rem suscēpit, et in
Arcadiam profectus est. Postquam in silvam paulum progressus
est, apro occurrit: ille autem, simul-atque Hercŭlem
vidit, statim refūgit; et, timōre perterrĭtus, in altam fossam
se projēcit. Hercŭles igitur laqueum, quem attulerat, injēcit;
et summā cum difficultate aprum e fossā extraxit. Ille, etsi
multum reluctabātur, nullo modo se liberāre potuit; et ab
Hercŭle ad Eurystheum vivus relātus est.</p>

<span id="p037"/>
<h3 id="psect045">45. <i>HERCULES AT THE CENTAUR'S CAVE.</i></h3>

<p>De quarto labōre, quem supra narrāvimus, haec etiam
traduntur. Hercŭles, dum iter in Arcadiam făcit, ad eam
regiōnem vēnit, quam Centauri incolebant. Mox, quòd nox
jam appetebat, ad antrum devertit, in quo centaurus quidam,
nomĭne Pholus, habitābat.</p>

<p>Ille Hercŭlem benigne excēpit et cenam parāvit. At
Hercŭles, postquam cenāvit, vinum a Pholo postulāvit. Erat
autem in antro magna amphŏra, vino optimo replēta, quam
Centauri ibi deposuerant. Pholus igitur hoc vinum dare
nolēbat, quòd relĭquos Centauros timēbat; nullum tamen
vinum praeter hoc in antro habēbat. "Hoc vinum," inquit,
"mihi commissum est. Si igitur hoc dabo, Centauri me
interficient." Hercŭles tamen eum irrīsit, et ipse cyăthum
vini ex amphŏra hausit.</p>

<h3 id="psect046">46. <i>THE FIGHT WITH THE CENTAURS.</i></h3>

<p>Simul-atque amphŏra aperta est, odor jucundissimus undique
diffūsus est: vinum enim suavissimum erat. Centauri
notum odōrem sensērunt, et omnes ad locum convenērunt.</p>

<p>Ubi ad antrum pervenērunt, magnopere irati sunt quòd
Hercŭlem bibentem vidērunt. Tum armă rapuērunt, et
Pholum interficĕre volēbant. Hercŭles tamen in adĭtu antri
constĭtit, et impĕtum eorum fortissime sustinēbat. Faces
ardentes in eos conjēcit: multos etiam sagittis suis vulnerāvit.
Hae autem sagittae eaedem erant, quae sanguĭne Hydrae olim
imbūtae erant. Omnes igitur, quos ille sagittis vulneraverat
venēno statim absumpti sunt: relĭqui autem, ubi hoc vidērunt
terga vertērunt et fugā salūtem petiērunt.</p>

<span id="p038"/>
<h3 id="psect047">47. <i>THE FATE OF PHOLUS.</i></h3>

<p>Postquam relĭqui fugērunt, Pholus ex antro egressus est,
et corpŏra spectābat eorum, qui sagittis interfecti erant.
Magnopĕre autem mirātus est, quòd tam levi vulnĕre exanimati
essent, et causam ejus rei quaerēbat. Adiit igitur locum,
ubi cadāver cujusdam Centauri jacēbat, et sagittam e vulnĕre
traxit. Haec tamen, sive casu sive consilio deorum, e
manibus ejus lapsa est, et pedem levĭter vulnerāvit. Ille
extemplo dolōrem gravem per omnia membra sensit, et post
breve tempus vi venēni exanimātus est. Mox Hercŭles, qui
reliquos Centauros secutus erat, ad antrum rediit, et magno
cum dolōre Pholum mortuum vidit. Multis cum lacrimis
corpus amici ad sepulturam dedit; tum, postquam alterum
cyathum vini hausit, somno se dedit.</p>

<h3 id="psect048">48. <i><u>FIFTH LABOUR</u>&mdash;CLEANSING THE AUGEAN STABLES.</i></h3>

<p>Deinde Eurystheus Hercŭli labōrem hunc graviorem imposuit.
Augeas quidam, qui illo tempŏre regnum in Elide
obtinēbat, tria millia boum habēbat. Hi in stabŭlo ingentis
magnitūdinis includebantur: stabŭlum autem illuvie ac
squalōre obsĭtum est; neque enim ad hoc tempus unquam
purgātum erat. Hoc jussus est Hercŭles intra spatium unīus
diei purgāre. Ille, etsi res erat multae operae, negotium
suscēpit. Primum, magno labōre, fossam duodeviginti pedum
fēcit, per quam fluminis aquam de montibus ad murum
stabŭli perduxit. Tum, postquam murum perrūpit, aquam
in stabŭlum immīsit; et tali modo, contra opinionem omnium,
opus confēcit.</p>

<span id="p039"/>
<h3 id="psect049">49. <i><u>SIXTH LABOUR</u>&mdash;THE BIRDS OF STYMPHALUS.</i></h3>

<p class="c">[See <a href="03_.html#note016">Note 16</a> on translating the Subjunctive, <a href="03_.html#p091">p. 91</a>]</p>

<p>Post paucos dies Hercŭles ad oppidum Stymphālum iter
fecit; imperaverat enim ei Eurystheus, ut aves Stymphalĭdes
necāret. Hae aves rostra aenea habēbant, et carne hominum
vescebantur. Ille, postquam ad locum pervēnit, lacum vidit:
in hoc autem lacu, qui non procul erat ex oppido, aves habitābant.
Nulla tamen dabātur appropinquandi facultas : lacus
enim non ex aqua sed e limo constĭtit; Hercŭles igitur
neque pedibus neque lintre progrĕdi potuit.</p>

<p>Ille, quum magnam partem diei frustra consumpsisset, hoc
conātu destĭtit; et ad Vulcānum se contŭlit, ut auxilium ex
eo petĕret. Vulcānus (qui ab fabris maxime colebatur),
crepundia, quae ipse ex aere fabricātus erat, Hercŭli dedit.
His Hercŭles tam dirum crepitum fēcit, ut aves perterritae
avolārent; ille autem, dum avolant, magnum numerum
eorum sagittis transfixit.</p>

<h3 id="psect050">50. <i><u>SEVENTH LABOUR</u>&mdash;THE CRETAN BULL.</i></h3>

<p>Tum imperavit Hercŭli Eurystheus, ut taurum quendam
ferocissimum ex insŭlā Cretā vivum referret. Ille igitur
navem conscendit, et, quum ventus idoneus esset, statim
solvit. Quum tamen insŭlae jam appropinquaret, tanta tempestas
subĭto coorta est, ut navis cursum tenēre non posset.
Tantus autem timor animos nautarum occupāvit, ut paene
omnem spem salūtis deponĕrent. Hercŭles, tamen, etsi navigandi
imperītus erat, haudquaquam terrĭtus est.</p>

<p>Post breve tempus summa tranquillitas consecūta est, et
nautae, qui se ex timōre jam recēperant, navem incolŭmem ad
<span id="p040"/>
terrain perduxērunt. Hercŭles e navi egressus est, et, quum
ad regem Cretae venisset, causam veniendi docuit. Deinde,
postquam omnia parāta sunt, ad eam regiōnem contendit
quam taurus vastābat. Mox taurum vīdit, et, quanquam
res erat magni periculi, cornua ejus prehendit. Tum, quum
ingenti labōre monstrum ad navem traxisset, cum praeda in
Graeciam rediit.</p>

<h3 id="psect051">51. <i><u>EIGHTH LABOUR</u>&mdash;CAPTURE OF THE HORSES OF DIOMEDE.</i></h3>

<p>Postquam ex insula Creta rediit, Hercules ab Eurystheo
in Thraciam missus est, ut equos Diomēdis reducĕret. Hi
equi carne hominum vescebantur; Diomēdis autem, vir
crudelissimus, iis projiciebat peregrīnos omnes, qui in eam
regionem venerant. Hercules igitur magnā celeritate in
Thraciam contendit, et ab Diomēde postulavit, ut equi sibi
tradĕrentur. Quum tamen ille hoc facĕre nollet, Hercules,
irā commōtus, regem interfēcit, et cadāver ejus equis projĭci
jussit.</p>

<p>Ita mira rerum commutatio facta est: is enim, qui antea
multos cum cruciātu necaverat, ipse eodem supplicio necatus
est. Quum haec nuntiata essent, omnes, qui eam regionem
incolebant, maxima laetitia affecti sunt, et Herculi meritam
gratiam referebant. Non modo maximis honōribus et praemiis
eum decoravērunt; sed orabant etiam ut regnum ipse
suscipĕret. Ille tamen hoc facĕre nolebat, et, quum ad mare
rediisset, navem occupavit. Ubi omnia ad navigandum
parata sunt, equos in navem collocavit; deinde, quum idoneam
tempestātem nactus esset, sine mora e portu solvit; et
paulo post equos in litus Argolĭcum exposuit.</p>

<span id="p041"/>
<h3 id="psect052">52. <i><u>NINTH LABOUR</u>&mdash;THE GIRDLE OF HIPPOLYTE.</i></h3>

<p>Gens Amazŏnum dicitur omnīno ex mulieribus constitisse.
Hae summam scientiam rei militāris habebant, et tantam
virtūtem praebebant, ut cum viris proelium committĕre audērent.
Hippoly̆te, Amazŏnum regīna, balteum habuit celeberrimum,
quern Mars ei dederat. Admēta autem, Eurysthei
filia, famam de hoc balteo acceperat, et eum possidēre vehementer
cupiebat. Eurystheus igitur Herculi mandavit, ut
copias cogĕret, et bellum Amazŏnibus inferret. Ille nuntios
in omnes partes dimīsit, et, quum magna multitūdo convenisset,
eos delēgit, qui maximum usum in re militāri
habebant.</p>

<h3 id="psect053">53. <i>THE GIRDLE REFUSED.</i></h3>

<p>His viris Hercules persuasit, postquam causam itinĕris
exposuit, ut secum iter facĕrent. Tum cum iis, quibus persuaserat,
navem conscendit, et, quum ventus idoneus esset,
post paucos dies ad ostium fluminis Thermodontis appŭlit.
Postquam in fines Amazŏnum vēnit, nuntium ad Hippoly̆tam
misit, qui causam veniendi docēret, et balteum poscĕret.
Ipsa Hippoly̆te balteum tradĕre volebat, quòd de Herculis
virtūte famam acceperat; relĭquae tamen Amazŏnes ei persuasērunt,
ut negaret. At Hercules, quum haec nuntiata
essent, belli fortūnam tentare constituit.</p>

<p>Proximo igitur die, quum copias eduxisset, locum idoneum
delēgit, et hostes ad pugnam evocavit. Amazŏnes
quoque copias suas ex castris eduxērunt, et non magno intervallo
aciem instruxērunt.</p>

<span id="p042"/>
<h3 id="psect054">54. <i>THE BATTLE.</i></h3>

<p>Palus erat non magna inter duo exercitus: neutri tamen
initium transeundi facĕre volebant. Tandem Hercules signum
dedit et ubi palūdem transiit, proelium commīsit.</p>

<p>Amazŏnes impĕtum virorum fortissime sustinuērunt et
contra opinionem omnium tantam virtūtem praestitērunt, ut
multos eorum occidĕrint, multos etiam in fugam conjēcĕrint.
Viri enim novo genere pugnae perturbabantur, nec solitam
virtūtem praestābant. Hercules autem, quum haec vidēret,
de suis fortūnis desperāre coepit. Milites igitur vehementer
cohortātus est, ut pristĭnae virtūtis memoriam retinērent, neu
tantum dedĕcus admittĕrent, hostiumque impetum fortiter
sustinērent; quibus verbis animos omnium ita erexit, ut multi
etiam qui vulneribus confecti essent, proelium sine morā
redintegrārent.</p>

<h3 id="psect055">55. <i>DEFEAT OF THE AMAZONS.</i></h3>

<p>Diu et acriter pugnatum est: tandem tamen ad solis
occasum tanta commutātio rerum facta est, ut mulieres terga
vertĕrent et fugā salūtem petĕrent. Multae autem vulneribus
defessae, dum fugiunt, captae sunt; in quo numero ipsa erat
Hippoly̆te. Hercules summam clementiam praestĭtit, et,
postquam balteum accēpit, libertātem omnibus captīvis dedit.
Post haec socios ad mare reduxit, et, quòd non multum
aestātis super-erat, in Graeciam proficisci maturāvit. Navem
igitur conscendit, et, tempestātem idoneam nactus, statim
solvit: antequam tamen in Graeciam pervēnit, ad urbem
Trojam navem appellĕre constituit: frumentum enim, quod
secum habebat, jam deficĕre coeperat.</p>

<span id="p043"/>
<h3 id="psect056">56. <i>LAOMEDON AND THE SEA MONSTER.</i></h3>

<p>Laomĕdon quidam illo tempŏre regnum Trojae obtinebat;
ad hunc Neptūnus et Apollo anno superiōre venĕrant, et,
quum Troja nondum moenia habēret, ad hoc opus auxilium
obtulĕrant. Postquam tamen horum auxilio moenia confecta
sunt, nolebat Laomĕdon praemium, quod proposuerat, persolvĕre.</p>

<p>Neptūnus igitur et Apollo, ob hanc causam irāti, monstrum
quoddam misērunt specie horribili, quod quotīdĭe e mari
veniēbat, et homines pecŭdes-que vorabat. Trojāni igitur,
timōre perterriti, in urbe continebantur, et pecŏra omnia ex
agris intra muros compulerant. Laomĕdon, his rebus commōtus,
oracŭlum consuluit: deus autem ei praecēpit, ut filiam
Hesiŏnem monstro objicĕret.</p>

<h3 id="psect057">57. <i>THE RESCUE OF HESIONE.</i></h3>

<p>Laomĕdon, quum hoc responsum renuntiatum asset, magnum
dolorem percēpit; sed tamen, ut cives suos tanto periculo
liberāret, oracŭlo parēre constituit, et diem sacrificio
dixit. Sed, sive casu sive consilio deorum, Hercules tempŏre
opportunissimo Trojam attĭgit: ipso enim tempŏris puncto,
quo puella catēnis vincta ad litus deducebatur, ille navem
appŭlit. Hercules, e navi egressus, de rebus, quae gerebantur
certior factus est: tum, irā commōtus, ad regem se contŭlit,
et auxilium suum obtŭlit. Quum rex libenter ei concessisset,
ut, si posset, puellam liberaret, Hercules monstrum interfēcit,
et puellam, quae jam omnem spem salūtis deposuerat, incolŭmem
ad patrem reduxit. Laomĕdon magno cum gaudio
filiam suam accēpit, et Herculi pro tanto beneficio meritas
gratias retŭlit.</p>

<span id="p044"/>
<h3 id="psect058">58. <i><u>TENTH LABOUR</u>&mdash;THE OXEN OF GERYON.</i></h3>

<p>Post haec missus est Hercules ad insulam Erythiam, ut
boves Geryŏnis arcessĕret. Res erat summae difficultātis,
quòd boves a gigante Eurytione et a cane bicipĭte custodiebantur.
Ipse autem Geryon speciem horribilem praebebat:
habebat enim tria corpora inter se conjunctă. Hercules tamen,
etsi intellegebat, quantum periculum esset, negotium suscēpit:
et postquam per multas terras iter fēcit, ad eam
partem Liby̆ae pervēnit, quae Europae proxima est. Ibi in
utrāque parte freti, quod Eurōpam a Libya divĭdit, columnas
constituit, quae postea Herculis Columnae appellatae sunt.</p>

<h3 id="psect059">59. <i>THE GOLDEN SHIP.</i></h3>

<p>Dum hìc morātur, Hercules magnum incommŏdum ex
calōre solis accipiebat: tandem igitur, irā commōtus, arcum
suum intendit, et solem sagittis petiit. Sol tamen audaciam
viri tantum admiratus est, ut lintrem auream ei dedĕrit.
Hercules hoc donum libentissime accēpit; nullam enim navem
in his regiōnibus invenīre potuerat. Tum lintrem deduxit,
et, ventum nactus idoneum, post breve tempus ad insulam
pervēnit. Ubi ex incŏlis cognōvit, quo in loco boves essent,
in eam partem statim profectus est, et a rege Geryone postulavit,
ut boves sibi tradĕrentur. Quum tamen ille hoc facĕre
nollet, Hercules et regem ipsum et gigantem Eurytionem
interfēcit.</p>

<h3 id="psect060">60. <i>A MIRACULOUS HAIL-STORM.</i></h3>

<p>Tum Hercules boves per Hispaniam et Liguriam compellĕre
constituit: postquam igitur omnia parata sunt, boves
ex insula ad continentem transportavit. Ligŭres tamen,
<span id="p045"/>
gens bellicosissima, dum ille per fines eorum iter facit,
magnis copiis convenērunt, atque eum longius progrĕdi
prohibebant. Hercules magnam difficultatem habebat: barbări
enim in locis superioribus constiterant, et saxa tela-que
in eum conjiciebant. Ille quidem paene omnem spem salūtis
deposuerat; sed tempŏre opportunissimo Jupĭter imbrem
lapidum ingentium e coelo demīsit. Hi tantā vi cecĭdērunt,
ut magnum numĕrum Ligŭrum occiderint; ipse tamen
Hercules (ut in talibus rebus accidĕre consuēvit) nihil incommŏdi
cēpit.</p>

<h3 id="psect061">61. <i>PASSAGE OF THE ALPS.</i></h3>

<p>Postquam Ligŭres hoc modo superati sunt, Hercules quam
celerrime progressus est, et post paucos dies ad Alpes pervēnit.
Necesse erat hos transīre, ut in Italiam boves ducĕret; res
tamen summae erat difficultatis: hi enim montes, qui Galliam
ulteriorem ab Italia divĭdunt, nive perenni teguntur:
quam ob causam neque frumentum neque pabŭlum in his
regionibus invenīri potest. Hercŭles igitur, antequam ascendĕre
coepit, magnam copiam frumenti et pabŭli comparavit,
et boves oneravit. Postquam in his rebus tres dies consumpserat,
quarto die profectus est, et, contra omnium opinionem,
boves incolŭmes in Italiam traduxit.</p>

<h3 id="psect062">62. <i>CACUS STEALS THE OXEN.</i></h3>

<p>Post breve tempus ad flumen Tibĕrim venit; illo tamen
tempŏre nulla erat urbs in eo loco: Roma enim nondum
condĭta est. Hercules, itinĕre fessus, constituit ibi paucos dies
morāri, ut se ex labōribus recreāret. Haud procul ex valle,
ubi boves pascebantur, antrum erat, in quo gigas quidam,
nomine Cacus, tum habitabat. Hic speciem terribilem
<span id="p046"/>
praebebat, non modo quod ingenti magnitudine corpŏris erat,
sed quod ignem ex ore exspirabat. Cacus autem de adventu
Herculis famam acceperat: noctu igitur venit, et, dum Hercules
dormit, quattuor pulcherrimorum boum abripuit. Hos
caudis in antrum traxit, ne Hercules vestigiis animadvertĕre
posset, quo in loco celati essent.</p>

<h3 id="psect063">63. <i>HERCULES DISCOVERS THE THEFT.</i></h3>

<p>Postĕro die, simul-atque e somno excitatus est, Hercules
furtum animadvertit, et boves amissos undique quaerebat.
Hos tamen nusquam reperīre potĕrat: non modo quod loci
natūram ignorabat, sed quod vestigiis falsis deceptus est.
Tandem, quum magnam partem diei frustra consumpsisset,
cum relĭquis bobus progrĕdi constituit. At, dum proficisci
parat, unus e bobus, quos secum habuit, mugīre coepit.
Extemplo ii, qui in antro inclusi erant, mugītum reddidērunt,
et hoc modo Herculem certiorem fecērunt, quo in
loco celati essent. Ille, vehementer irātus, ad speluncam
quàm celerrime se contŭlit, ut praedam recipĕret. At Cacus
saxum ingens ita dejecerat, ut adĭtus speluncae omnīno obstruĕretur.</p>

<h3 id="psect064">64. <i>RECOVERY OF THE OXEN.</i></h3>

<p>Hercules, quum nullum alium introĭtum reperīre posset,
hoc saxum amovēre conātus est: sed propter ejus magnitūdĭnem
res erat difficillĭma. Diu frustra laborabat, neque
quidquam efficĕre potĕrat: tandem tamen magno conātu
saxum amōvit, et speluncam patefēcit. Ibi amissos boves
magno cum gaudio conspexit: sed Cacum ipsum vix cernĕre
<span id="p047"/>
potuit, quod spelunca replēta erat fumo, quem ille more suo
evomebat. Hercules, inusitata specie turbatus, breve tempus
haesitabat; mox tamen in speluncam irrūpit, et collum
monstri brachiis complexus est. Ille, etsi multum reluctatus
est, nullo modo se liberāre potŭit; et, quum nulla facultas
respirandi daretur, mox, quod necesse fuit, exanimatus est.</p>

<h3 id="psect065">65. <i><u>ELEVENTH LABOUR</u>&mdash;THE GOLDEN APPLES OF THE HESPERIDES.</i></h3>

<p>Eurystheus, postquam boves Geryonis accēpit, labōrem
undecimum Herculi imposuit, graviorem quam quos supra
narravimus. Mandavit enim ei, ut aurea poma ex horto
Hesperĭdum auferret. Hesperĭdes autem nymphae erant
quaedam formā praestantissimā, quae in terra longinqua
habitabant, et quibus aurea quaedam poma a Junōne commissa
erant. Multi homines, auri cupiditate inducti, haec
poma auferre jam antea conati erant: res tamen difficillima
erat: namque hortus, in quo poma erant, muro ingenti undique
circumdătus est: prasterea draco quidam, cui centum erant
capita, portam horti diligenter custodiebat. Opus igitur,
quod Eurystheus Herculi imperaverat, erat summae difficultatis,
non modo ob causas quas memoravimus, sed quod
Hercules omnino ignorabat, quo in loco hortus ille situs
esset.</p>

<h3 id="psect066">66. <i>ATLAS, WHO UPHELD THE HEAVENS.</i></h3>

<p>Hercules, quanquam quiētem vehementer cupiebat, constituit
tamen Eurystheo parēre; et simul-ac jussa ejus accēpit,
proficisci maturavit. A multis mercatōribus quaesiverat,
quo in loco Hesperĭdes habitārent; nihil tamen certum
reperīre potuĕrat. Frustra per multas terras iter fecit, et
multa pericula subiit: tandem, quum in his itineribus totum
<span id="p048"/>
annum consumpsisset, ad extrēmam partem orbis, quae
proxima erat Oceano, pervēnit. Hic stabat vir quidam,
nomine Atlas, ingenti magnitūdine corpŏris, qui coelum (ita
tradunt) humĕris suis sustinebat, ne in terram decidĕret.
Hercules tantum labōrem magnopere miratus, post paulo
in colloquium cum Atlante venit, at quum causam itinĕris
docuisset, auxilium ejus petiit.</p>

<h3 id="psect067">67. <i>A SUBSTITUTE.</i></h3>

<p>Atlas autem potuit Herculi maxime prodesse: ille enim,
quum ipse esset pater Hesperĭdum, bene scivit quo in loco
esset hortus. Postquam igitur audivit, quam ob causam
Hercules venisset, "Ipse," inquit, "ad hortum ibo, et filiābus
meis persuadebo, ut poma suā sponte tradant." Hercules,
quum haec audīret, magnopĕre gavīsus est: noluit enim vim
adhibēre, si res alĭtor fiĕri posset: constituit igitur oblatum
auxilium accipĕre. Atlas tamen postulavit, ut, dum ipse
abesset, Hercules coelum humĕris sustinēret. Hoc igitur
negotium Hercules libenter suscēpit: et, quanquam res erat
summi labōris, totum pondus coeli continuos complūres dies
solus sustinebat.</p>

<h3 id="psect068">68. <i>RETURN OF ATLAS.</i></h3>

<p>Atlas interea abierat, et ad hortum Hesperĭdum, qui
pauca millia passuunr abĕrat, se quàm celerrime contulerat.
Eò quum venisset, causam veniendi exposuit, et filias suas
vehementer hortatus est, ut poma tradĕrent. Illae diu haerebant:
nolebant enim hoc facĕre, quod ab ipsā Junōne (de
quā ante dictum est) hoc munus acceperant. Atlas tamen,
<span id="p049"/>
post multa verba, iis persuasit, ut sibi parērent, et poma ad
Herculem retŭlit. Hercules interea, quum plures dies exspectavisset,
neque ullam famam de redĭtu Atlantis accepisset, hac
morā gravĭter commōtus est. Tandem quinto die Atlantem
vidit redeuntem, et mox magno cum gaudio poma accēpit;
tum postquam gratias pro tanto beneficio retŭlit, ad Graeciam
proficisci maturavit.</p>

<h3 id="psect069">69. <i><u>TWELFTH LABOUR</u>&mdash;CERBERUS, THE THREE-HEADED DOG.</i></h3>

<p>Postquam aurea poma ad Eurystheum relāta sunt, unus
modo relinquebatur e duodecim labōribus, quos Pythia Herculi
praecēperat. Eurystheus autem, quum Herculem magnopĕre
timēret, volebat eum in alĭquem locum mittĕre, undo
nunquam redīre posset. Negotium igitur ei dedit, ut canem
Cerbĕrum ex Orco in lucem trahĕret: hoc opus omnium
difficillimum erat, nemo enim unquam ex Orco redierat.
Praeterea Cerbĕrus iste monstrum erat horribili specie, cui
tria erant capita serpentibus saevis circumvolūta. Antequam
tamen hunc labōrem narramus, non aliēnum vidētur, quoniam
de Orco mentiōnem fēcimus, paucă de istā regiōne proponĕre.</p>

<h3 id="psect070">70. <i>ORCUS OR HADES, THE ABODE OF THE DEAD.</i></h3>

<p>De Orco, qui idem Hades dicebatur, haec traduntur. Ut
quisque e vita discesserat, manes ejus ad Orcum, sedem
mortuorum, a deo Mercurio deducebantur. Hujus regiōnis,
quae sub terra fuisse dicitur, rex erat Pluto, cui uxor erat
Proserpĭna, Jovis et Cerĕris filia. Manes igitur, a Mercurio
deducti, primum ad ripam veniebant Stygis fluminis, quo
continetur regnum Plutōnis. Hoc transire necesse erat,
<span id="p050"/>
antequam in Orcum venire possent. Quum tamen hoc flumen
nullo ponte junctum esset, manes transvehebantur a Charonte
quodam, qui cum parva scapha ad ripam exspectabat. Charon
pro hoc officio mercēdem postulabat, neque volebat quemquam,
nisi hoc praemium prius dedisset, transvehĕre. Ob
hanc causam mos erat apud antīquos nummum in ore mortui
ponĕre, eo consilio, ut, quum ille ad Stygem venisset, pretium
trajectūs solvĕre posset. Ii autem, qui post mortem in terra
non sepulti erant, Stygem transire non potuērunt, sed in
litŏre per centum annos errare coacti sunt: tum demum
licuit Orcum intrare.</p>

<h3 id="psect071">71. <i>THE REALM OF PLUTO.</i></h3>

<p>Postquam manes Stygem hoc modo transierant, ad altĕrum
veniebant flumen, quod Lethe appellatum est. Ex hoc
flumĭne aquam bibĕre cogebantur: quod quum fecissent,
res omnes in vita gestas e memoria deponebant. Denĭque
ad sedem ipsam Plutōnis veniebant, cujus introĭtus a cane
Cerbĕro custodiebatur. Ibi Pluto, nigro vestītu indūtus, cum
uxōre Proserpĭna in solio sedebat. Stabant etiam non procul
ex eo loco tria alia solia, in quibus sedebant Minos, Rhadamanthus
et Aeăcus, judices inferorum. Hi mortuis jus dicebant,
et praemia poenasque constituebant: boni enim in
Campos Elysios, sedem beatorum, veniebant: imprŏbi autem
in Tartarum mittebantur, et multis variisque suppliciis ibi
excruciabantur.</p>

<h3 id="psect072">72. <i>CHARON'S FERRY.</i></h3>

<p>Hercules postquam imperia Eurysthei accēpit, in Laconiam
ad Taenărum statim se contŭlit: ibi enim spelunca erat
<span id="p051"/>
ingenti magnitudine, per quam (ut tradebatur), homines ad
Orcum descendebant. Eo quum venisset, ex incŏlis quaesivit,
quo in loco spelunca ilia sita esset: quod quum cognovisset,
sine mora descendĕre constituit. Nee tamen solus hoc iter
faciebat: Mercurius enim et Minerva se socios ei adjunxerant.
Ubi ad ripam Stygis vēnit, Hercules scapham Charontis
conscendit, ut ad ulteriorem ripam transīret. Quum tamen
Hercules vir esset ingenti magnitudine corpŏris, Charon
solvĕre nolebat: magnopĕre enim verebatur, ne scapha sua,
tanto pondĕre onerata, in medio flumine mergeretur. Tandem
tamen minis Herculis terrĭtus, Charon scapham solvit, et
eum incolŭmem ad ulteriorem ripam perduxit.</p>

<h3 id="psect073">73. <i>THE TWELVE LABOURS ACCOMPLISHED.</i></h3>

<p>Postquam flumen Stygem tali modo transiit, Hercules in
sedem ipsius Plutōnis venit; et, postquam causam veniendi
docuit, ab eo petīvit, ut Cerbĕrum auferre sibi licēret. Pluto,
qui de Hercule famam acceperat, eum benigne excēpit,
et facultātem, quam ille petebat, libenter dedit. Postulavit
tamen ut Hercules, postquam jussa Eurysthei explevisset,
Cerbĕrum in Orcum rursus reducĕret. Hercules haec pollicĭtus
est, et Cerbĕrum, quem non sine magno periculo manibus
prehenderat, summo cum labōre ex Orco in lucem et ad
urbem Eurysthei traxit. Eo quum venisset, tantus pavor
animum Eurysthei occupavit, ut ex atrio statim refugerit:
quum autem paulum se ex timore recepisset, multis cum
lacrimis obsecravit Herculem, ut monstrum sine mora in
Orcum reducĕret. Sic, contra omnium opinionem, duodecim
illi labōres, quos Pythia praeceperat, intra duodecim annos
confecti sunt; quae quum ita essent, Hercules, servitūte
tandem liberatus magno cum gaudio Thebas rediit.</p>

<span id="p052"/>
<h3 id="psect074">74. <i>NESSUS, THE CENTAUR.</i></h3>

<p>Post haec Hercules multa alia praeclara perfēcit, quae
nunc perscribĕre longum est: tandem, jam aetate provectus,
Deianiram Oenei filiam in matrimonium duxit: post tamen
tres annos accĭdit, ut puerum quendam, nomine Eunomum,
casu occidĕrit. Quum autem mos esset ut, si quis homĭnem
casu occidisset, in exsilium iret, Hercules cum uxōre sua e
finibus ejus civitātis exire maturavit. Dum tamen iter faciunt,
ad flumen quoddam pervenērunt, quod nullo ponte junctum
erat, et dum quaerunt quonam modo flumen trajiciant,
accurrit Centaurus quidam, nomihe Nessus, qui auxilium
viatoribus obtŭlit. Hercules igitur uxōrem suam in tergum
Nessi imposuit: tum ipse flumen nando trajēcit. At Nessus,
paulum in aquam progressus, ad ripam subito reversus est,
et Deianīram auferre conabatur. Quod quum animadvertisset
Hercules, irā graviter commōtus, arcum intendit, et pectus
Nessi sagitta transfixit.</p>

<h3 id="psect075">75. <i>THE POISONED ROBE.</i></h3>

<p>Nessus igitur, sagittā Herculis transfixus, moriens humi
jacēbat; at, ne occasiōnem sui ulciscendi dimittĕret, ita locūtus
est. "Tu, Deianira, verba morientis audi: si vis amorem
marīti tui conservāre, aliquid sanguĭnis hujus, qui e pectŏre
meo efiundĭtur, sume ac repōne; tum, si unquam suspicio in
mentem tuam venĕrit, vestem marīti hoc sanguĭne inficies."
Haec locūtus Nessus animam efflavit; Deianira autem nihil
mali suspicāta, imperāta fecit. Post breve tempus Hercules
bellum contra Eury̆tum regem Oechaliae suscēpit, et, quum
regem ipsum cum filiis interfecisset, Iolen filiam Euryti
captīvam reduxit. Antequam tamen domum venit, navem
ad Cenaeum promontorinm appŭlit, et, in terram egressus,
<span id="p053"/>
aram constituit, ut Jovi sacrificāret. Dum tamen sacrificium
parat, Licham comĭtem suum domum misit, qui vestem
albam referret: mos enim erat apud antiquos, dum sacrificia
faciebant, vestem albam gerĕre. At Deianīra verĭta, ne
Hercules amōrem erga Iolen habēret, vestem, priusquam
Lichae dedit, sanguine Nessi infēcit.</p>

<h3 id="psect076">76. <i>THE DEATH OF HERCULES.</i></h3>

<p>Hercules, nihil mali suspicatus, vestem, quam Lichas
attŭlit, statim induit: post tamen breve tempus dolōrem per
omnia membra sensit, et, quae causa esset ejus rei, magnopere
mirabatur. Dolōre paene exanimātus, vestem detrahĕre
conatus est: ilia tamen in corpŏre haesit, neque ullo modo
divelli potŭit. Tum demum Hercules quasi furōre impulsus,
in montem Oetam se contulit, et in rogum, quem summā
celeritte exstruxit, se imposuit. Hoc quum fecisset, eos
qui circumstabant oravit, ut rogum quam celerrime accendĕrent:
omnes diu recusābant: tandem tamen, pastor quidam,
ad misericordiam inductus, ignem subdĭdit. Tum, dum omnia
fumo obscurantur, Hercules, densā nube velatus, a Jove in
Olympum abreptus est.</p>

</div>

</body>
</html>