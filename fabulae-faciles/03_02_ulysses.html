<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="la">

<head>
<title></title>
<meta http-equiv="Content-Type" content="text/html; charset=utf-8"/>
<meta http-equiv="Content-Language" content="la" />
<link rel="stylesheet" type="text/css" href="style.css" />
</head>

<body>

<div id="part_ulysses">
<span id="p068"/>
<h2>ULYSSES.</h2>

<p><i>Ulysses, a celebrated Greek hero, took a prominent part in the
long siege of Troy. After the fall of the city, he set out with his
followers on his homeward voyage to Ithaca, an island of which he
was king; but, being driven out of his course by northerly winds,
he was compelled to touch at the country of the Lotus Eaters, who
are supposed to have lived on the north coast of Libya (Africa).
Some of his comrades were so delighted with the lotus fruit, that
they wished to remain in the country, but Ulysses compelled them
to embark again, and continued his voyage. He next came to the
island of Sicily, and fell into the hands of the giant Polyphemus,
one of the Cyclops. After several of his comrades had been killed
by the monster, Ulysses made his escape by stratagem, and next
reached the country of the Winds. Here he received the help of
Aeolus, king of the winds, and, having set sail again, arrived
within sight of Ithaca; but, owing to the folly of his companions,
the winds became suddenly adverse, and they were again driven
back. They then touched at an island occupied by Circe, a
powerful enchantress, who exercised her charms on the companions
of Ulysses, and turned them into swine. By the help of the god
Mercury, Ulysses himself not only escaped this fate, but forced
Circe to restore her victims to human shape. After staying a year
with Circe, Ulysses again set out, and eventually reached his
home.</i></p>

<span id="p069"/>
<h3 id="psect101">101. <i>HOMEWARD BOUND.</i></h3>

<p>Urbem Trojam a Graecis decem annos obsessam esse, satis
constat: de hoc enim bello Homērus, maxĭmus poetarum
Graecorum, Ilĭădem, opus notissimum, scripsit. Trojā tandem
per insidias captā, Graeci, longo bello fessi, domum redīre
maturavērunt. Omnibus igitur ad profectionem parātis
naves deduxērunt, et, tempestātem idoneam nacti, magno
cum gaudio solvērunt. Erat inter primos Graecorum
Ulysses quidam, vir summae virtūtis ac prudentiae, quem
dicunt nonnulli dolum istum excogitasse, per quem Trojam
captam esse constat. Hic regnum insŭlae Ithăcae obtinuerat
et, paulo ante-quam cum relĭquis Graecis ad bellum profectus
est, puellam formosissimam nomine Penelopen in matrimōnium
duxĕrat. Nunc igītur, quum jam decem annos
quasi in exilio consumpsisset, magna cupīdine patriae et
uxōris videndae ardebat.</p>

<h3 id="psect102">102. <i>THE LOTUS EATERS.</i></h3>

<p>Postquam tamen pauca millia passuum a lītŏre Trojae
progressi sunt, tanta tempestas subĭto coorta est, ut nulla
navium cursum tenēre posset, sed aliae alias in partes
disjicerentur. Navis autem, qua ipse Ulysses vehebatur, vi
tempestātis ad meridiem delāta, decĭmo die ad litus Libyae
appulsa est. Ancŏris jactis, Ulysses constituit nonnullos e
sociis in terram exponĕre, qui aquam ad navem referrent, et
qualis esset natūra ejus regionis cognoscĕrent. Hi igitur e
navi egressi imperata facĕre parabant. Dum tamen fontem
quaerunt, quibusdam ex incŏlis obviam facti ab iis hospitio
accepti sunt. Accĭdit autem ut victus eorum homĭnum e
miro quodam fructu, quem lotum appellabant, paene omnīno
constaret. Quem quum Graeci gustassent, patriae et sociōrum
statim oblīti, se confirmavērunt semper in eā terra mansūros
ut dulci illo cibo in aeternum vescerentur.</p>

<span id="p070"/>
<h3 id="psect103">103. <i>THE LOTUS EATERS</i> (<i>continued</i>).</h3>

<p>At Ulysses, quum ab hora septĭma ad vespĕrum exspectasset,
verĭtus ne socii sui in periculo versarentur, nonnullos
e reliquis misit, ut, quae causa esset morae, cognoscĕrent.
Hi igitur in terram expositi ad vicum (qui non longe
abfuit) se contulērunt: quò quum venissent, socios suos quasi
vino ebrios reperērunt: turn ubi causam veniendi docuērunt,
iis persuadēre conabantur, ut se-cum ad navem redīrent.
lUi tamen resistĕre ac manu se defendĕre coeperunt, saepe
clamitantes se nunquam ex eo loco abituros. Quae quum ita
essent, nuntii re infecta ad Ulyssem rediērunt. His rebus
cognitis, Ulysses ipse cum omnibus, qui in nave relicti sunt,
ad locum venit; et socios suos frustra hortātus, ut sponte sua
redīrent, manibus eorum post terga vinctis, invītos ad navem
reportavit. Tum, ancŏris sublātis, quam celerrime e portu
solvit.</p>

<h3 id="psect104">104. <i>THE ONE-EYED GIANT.</i></h3>

<p>Postridie ejus diei, postquam totam noctem remis contenderant,
ad terram ignōtam navem appulērunt: tum, quod
natūram ejus regiōnis ignorabat, ipse Ulysses cum duodecim
e sociis in terram egressus, locum explorāre constituit.
Paulum a litŏre progressi, ad antrum ingens pervenērunt,
quod habitāri sensērunt: ejus enim introĭtum arte et manibus
munītum esse animadvertērunt. Mox, etsi intelligēbant se
non sine periculo id facturos, antrum intravērunt: quod
quum fecissent, magnam copiam lactis invenērunt in vasis
ingentibus condĭtam. Dum tamen mirantur quis eam sedem
incolĕret, sonitum terribilem audiverunt, et, ocŭlis ad portam
versis, monstrum horribĭle vidērunt, humāna quidem specie
et figūra, sed ingenti magnitudine corpŏris. Quum autem
animadvertissent, gigantem unum tantum ocŭlum habēre in
mediā fronte posĭtum, intellexērunt hunc esse unum e Cyclopibus,
de quibus famam jam accepĕrant.</p>

<span id="p071"/>
<h3 id="psect105">105. <i>THE GIANT'S SUPPER.</i></h3>

<p>Cyclopes autem pastōres erant quidam, qui insulam
Siciliam et praecipue montem Aetnam incolebant: ibi enim
Vulcanus, praeses fabrorum et ignis repertor, (cujus servi
Cyclopes erant) officinam suam habebat.</p>

<p>Graeci igitur, simul ac monstrum viderunt, terrōre paene
exanimāti in interiorem partem speluncae refugērunt, et se
ibi celāre conabantur. Polyphēmus autem (ita enim gigas
appellātus est) pecŏra sua in speluncam egit; tum quum saxo
ingenti portam obstruxisset, ignem in medio antro accendit.
Hoc facto, oculo omnia perlustrabat, et, quum sensisset
homines in interiōre parte antri celāri, magnā voce exclamāvit.
"Qui estis homĭnes? Mercatōres an latrōnes?" Tum
Ulysses respondit, se neque mercatores esse neque praedandi
causā venisse: sed, e Troja redeuntes, vi tempestatum a recto
cursu depulsos esse: orāvit etiam ut sibi sine injuria abire
licēret. Tum Polyphēmus quaesīvit, ubi esset navis, quā vecti
essent; Ulysses autem, quum bene intelligĕret sibi maxime
praecavendum esse, respondit navem suam in rupes conjectam
et omnino perfractam esse. Polyphēmus autem, nullo
dato responso, duo e sociis manu corripuit, et, membris eorum
divulsis, carnem devorare coepit.</p>

<h3 id="psect106">106. <i>NO WAY OF ESCAPE.</i></h3>

<p>Dum haec geruntur, Graecorum animos tantus terror
occupavit, ut ne vocem quidem ēdĕre possent, sed, omni spe
salutis deposita, mortem praesentem exspectārent. At Polyphemus,
postquam fames hac tam horribili cenā depulsa
est, humi prostratus somno se dedit. Quod quum vidisset
Ulysses, tantam occasionem rei bene gerendae non omittendam
arbitrātus, in eo erat ut pectus monstri gladio transfigĕret.
<span id="p072"/>
Quum tamen nihil temĕre agendum existimāret,
constituit explorāre, antequam hoc faceret, qua ratione ex
antro evadĕre possent. At quum saxum animadvertisset,
quo introĭtus obstructus erat, nihil sibi profuturum intellexit,
si Polyphemum interfecisset. Tanta enim erat ejus saxi
magnitudo, ut ne a decem quidem hominibus amovēri posset.
Quae quum ita essent, Ulysses hoc destĭtit conatu, et ad socios
rediit; qui, quum intellexissent, quo in loco res essent, nullā
spe salūtis oblāta, de fortūnis suis desperare coeperunt. Ille
tamen, ne animos demitterent, vehementer hortatus est: demonstravit
se jam antea e multis et magnis periculis evasisse,
neque dubium esse quin in tanto discrimine dii auxilium
allaturi essent.</p>

<h3 id="psect107">107. <i>A PLAN FOR VENGEANCE.</i></h3>

<p>Orta luce, Polyphemus jam e somno excitatus idem quod
hesterno die fecit; correptis enim duobus e relĭquis viris,
carnem eorum sine mora devoravit. Tum, quum saxum
amovisset, ipse cum pecŏre suo ex antro progressus est:
quod quum vidērent Graeci magnam in spem venērunt, se
post paulum evasuros. Mox tamen ab hac spe repulsi sunt:
nam Polyphemus, postquam omnes oves exierunt, saxum in
locum restituit. Relĭqui, omni spe salūtis deposita, lamentis
lacrĭmisque se dediderunt: Ulysses vero qui (ut supra
demonstravimus), vir magni fuit consilii, etsi bene intelligebat
rem in discrimine esse, nondum omnīno desperabat.
Tandem, postquam diu toto animo cogitavit, hoc cepit consilium.
E lignis quae in antro reposita sunt, palum magnum
delēgit: hunc summā cum diligentia praeacutum fēcit; tum
postquam sociis, quid fiĕri vellet, ostendit, reditum Polyphemi
exspectabat.</p>

<span id="p073"/>
<h3 id="psect108">108. <i>A GLASS TOO MUCH.</i></h3>

<p>Sub vespĕrum Polyphemus ad antrum rediit, et eodem
modo quo antea cenavit. Tum Ulysses utrem vini prompsit,
quam forte (ut in talibus rebus accidere consuevit), secum
attulerat, et, postquam magnam cratēram vino replevit,
gigantem ad bibendum provocavit. Polyphemus, qui nunquam
antea vinum gustaverat, totam cratēram statim hausit;
quod quum fecisset, tantam voluptātem percēpit, ut itĕrum
et tertium cratēram repleri jussĕrit. Tum quum quaesīvisset
quo nomĭne Ulysses appellaretur, ille respondit se Neminem
appellāri: quod quum audivisset, Polyphemus ita locūtus est,
"Hanc tibi gratiam pro tanto beneficio refĕram; te ultimum
omnium devorabo." His dictis, cibo vinoque gravātus recubuit
et post breve tempus somno oppressus est. Tum Ulysses
sociis convocātis, "Habemus," inquit, "quam petiimus facultātem:
ne igitur tantam occasionem rei bene gerendae omittamus."</p>

<h3 id="psect109">109. <i>NOBODY.</i></h3>

<p>Hac oratione habĭta, postquam extrēmum palum igne
calefēcit, ocŭlum Polyphemi, dum dormit, flagrante ligno
transfōdit: quo facto, omnes in diversas speluncae partes se
abdiderunt. At ille, subito illo dolōre, quod necesse fuit, e
somno excitātus, clamōrem terribilem sustulit, et, dum per
speluncam errat, Ulyssi manum injicĕre conabatur: quum
tamen jam omnīno caecus esset, nullo modo hoc efficĕre potuit.
Interea relĭqui Cyclopes, clamōre audīto, undĭque ad speluncam
<span id="p074"/>
convenērunt, et, ad introĭtum adstantes, quid Polyphemus
ageret, quaesiverunt, et quam ob causam tantum clamōrem
sustulisset. Ille respondit se graviter vulnerātum esse, et
magno dolōre affici: quum tamen ceteri quaesivissent, quis
ei vim intulisset, respondit ille, Neminem id fecisse: quibus
audītis, unus e Cyclopibus, "At si nemo," inquit, "te vulnerāvit,
haud dubium est quin consilio deorum (quibus
resistĕre nec possŭmus nee volumus), hoc supplicio afficiāris."
His dictis, abierunt Cyclopes, eum in insaniam incidisse
arbitrāti.</p>

<h3 id="psect110">110. <i>ESCAPE.</i></h3>

<p>At Polyphemus, ubi socios suos abiisse sensit, furōre atque
amentia impulsus, Ulyssem iterum quaerĕre coepit: tandem
quum portam invenisset, saxum, quo obstructa erat, amovit,
ut pecus ad agros exiret. Tum ipse in introĭtu sedit, et, ut
quaeque ovis ad locum venerat, tergum ejus manibus tractabat,
ne viri inter oves exīre possent. Quod quum animadvertisset
Ulysses, hoc iniit consilium; bene enim intellexit omnem
spem salutis in dolo magis quam in virtūte poni. Primum
tres, quas vidit pinguissimas, ex ovibus delēgit: quas quum
inter se viminibus connexuisset, unum sociorum ventribus
earum ita subjecit, ut omnino latēret: deinde oves hominem
secum ferentes ad portam egit. Id accĭdit, quod fore
suspicatus erat. Polyphemus enim, postquam manus tergis
earum imposuit, oves praeterīre passus est. Ulysses, ubi rem
ita feliciter evenisse vidit, omnes suos socios ex ordine eodem
modo emisit; quo facto, ipse ultimus evasit.</p>

<span id="p075"/>
<h3 id="psect111">111. <i>OUT OF DANGER.</i></h3>

<p>His rebus ita confectis, Ulysses cum sociis, maxime verĭtus
ne Polyphemus fraudem sentiret, quam celerrime ad litus
contendit: quo quum venissent, ab iis, qui navi praesidio
relicti erant, magna cum laetitia accepti sunt. Hi enim,
quum animis anxiis jam tres dies redĭtum eorum in horas
exspectavissent, eos in periculum grave incidisse (id quod
erat) suspicati, ipsi auxiliandi causā egrĕdi parabant. Tum
Ulysses, non satis tutum esse arbitratus, si in eo loco
manēret, quam celerrime proficisci constituit. Jussit igitur
omnes navem conscendere, et, ancŏris sublātis, paulum a
litŏre in altum provectus est. Tum magna voce exclamavit,
"Tu, Polypheme, qui jura hospitii spernis, justam et debĭtam
poenam immanitatis tuae solvisti." Hac voce auditā, Polyphemus,
irā vehementer commōtus, ad mare se contŭlit, et,
ubi intellexit navem paulum a litŏre remōtam esse, saxum
ingens manu correptum in eam partem conjecit, unde vocem
venire sensit. Graeci autem (etsi minimum abfuit quin
submergerentur), nullo accepto damno, cursum tenuērunt.</p>

<h3 id="psect112">112. <i>THE COUNTRY OF THE WINDS.</i></h3>

<p>Pauca millia passuum ab eo loco progressus, Ulysses ad
insŭlam quandam, nomĭne Aeoliam, navem appŭlit. Haec
patria erat Ventorum.</p>

<div class="poem">
<div class="l3">"Hic vasto rex Aeŏlus antro</div>
<div class="l1">Luctantes ventos tempestatesque sonōras</div>
<div class="l1">Imperio premit ac vinclis et carcĕre frenat."</div>
</div>

<p>Ibi rex ipse Graecos hospitio accepit, atque iis persuasit, ut
ad recuperandas vires paucos dies in ea regione commorarentur.
Septimo die, quum socii e laboribus se recepissent,
<span id="p076"/>
Ulysses, ne anni tempore a navigatione excluderetur, sibi
sine mora proficiscendum statuit. Turn Aeolus, qui bene
sciebat eum maxime cupĭdum esse patriae videndae, Ulyssi
jam profecturo magnum dedit saccum e corio confectum, in
quo ventos omnes praeter unum incluserat. Zephyrum tantum
praetermiserat, quod illum ventum ad Ithacam navigando
idoneum esse sciebat. Ulysses hoc donum libenter
accēpit, et, gratiis pro tanto beneficio relātis, saccum ad
mālum ligavit. Tum, omnibus ad profectionem parātis,
meridiano fere tempŏre e portu solvit.</p>

<h3 id="psect113">113. <i>THE WIND-BAG.</i></h3>

<p>Novem dies vento secundissimo cursum tenuerunt: jamque
in conspectum patriae suae venerant, quum Ulysses
lassitudine confectus (ipse enim manu sua gubernabat) ad
quietem capiendam recubuit. At socii, qui jamdudum
mirabantur, quid in illo sacco inclusum esset, quum vidērent
ducem somno oppressum esse, tantam occasionem non omittendam
arbitrāti sunt: credēbant enim aurum et argentum
ibi celari. Itaque, spe lucri adducti, saccum sine mora solvērunt:
quo facto, venti,</p>

<div class="poem">
<div class="l3">"Velut agmine facto</div>
<div class="l1">Qua data porta ruunt et terras turbĭne perflant."</div>
</div>

<p>Extemplo tanta tempestas subĭto coorta est, ut illi cursum
tenēre non possent, sed in eandem partem, unde erant profecti,
referrentur. Ulysses, e somno excitatus, quo in loco
res esset statim intellexit: saccum solutum, Ithacam post
tergum relictam vīdit: tum vero maxime indignatione exarsit,
sociosque objurgabat, quod, cupiditate pecuniae adducti, spem
patriae videndae projēcissent.</p>

<span id="p077"/>
<h3 id="psect114">114. <i>DRAWING LOTS.</i></h3>

<p>Brevi intermisso spatio, Graeci insulae cuidam appropinquaverunt,
quam Circe, filia Solis, incolebat. Ibi quum
navem appulisset, Ulysses in terram frumentandi causā egrediendum
esse statuit; cognoverat enim frumentum, quod in
nave haberent, jam deficĕre. Sociis igitur ad se convocātis,
quo in loco res esset et quid fiĕri vellet, ostendit. Quum tamen
omnes in memoria tenērent, quam crudēli morte occubuissent
ii qui nuper in patriam Cyclopum egressi essent, nemo repertus
est, qui hoc negotium suscipĕre vellet. Quae quum ita
essent, res ad controversiam deducta est. Tandem Ulysses,
consensu omnium, socios in duas partes divisit, quarum altĕri
Eurylŏchus, vir summae virtūtis, altĕri ipse praeesset: turn hi
duo inter se sortīti sunt, uter in terram egrederetur. Hoc
facto, Eurylŏcho sorte evēnit, ut cum duobus et viginti sociis
rem susciperet.</p>

<h3 id="psect115">115. <i>THE HOUSE OF THE ENCHANTRESS.</i></h3>

<p>His rebus ita constitutis, ii, qui sorte ducti erant, in interiorem
partem insulae profecti sunt. Tantus tamen timor
animos eorum occupaverat, ut nihil dubitarent quin morti
obviam irent: vix quidem poterant ii, qui in nave relicti
erant, lacrĭmas tenēre: credēbant enim se socios suos nunquam
itĕrum visūros. Illi autem aliquantum itineris progressi,
ad villam quandam pervenērunt, summā magnificentiā
aedificātam: cujus ad ostium quum adiissent, carmen dulcissimum
audiverunt. Tanta autem fuit ejus vocis dulcedo, ut
nullo modo retinēri possent quin januam pulsārent. Hoc
<span id="p078"/>
facto, ipsa Circe foras exiit, et summa cum benignitate omnes
in hospitium invitavit. Eurylŏchus insidias comparari suspicatus,
foris exspectare constituit: at relĭqui, rei novitāte
adducti, intravērunt. Convivium magnifĭcum invenērunt
omnibus rebus instructum; et jussu domĭnae libentissime
accubuerunt. At Circe vinum, quod servi apposuerunt, medicamento
quodam miscuerat: quod quum illi bibissent, gravi
sopōre subito oppressi sunt.</p>

<h3 id="psect116">116. <i>MEN TO PIGS.</i></h3>

<p>Tum Circe, quae artis magicae summam peritiam habebat,
bacŭlo aureo, quem gerebat, capita eorum tetĭgit: quo facto,
omnes in porcos subito conversi sunt. Interea Eurylŏchus
ignārus, quid in aedibus ageretur, ad ostium sedebat; postquam
tamen ad solis occāsum anxio animo et sollicito exspectaverat,
solus ad navem regrĕdi constituit. Eō quum venisset,
anxietate ac timōre ita perturbatus fuit ut, quae vidisset, vix
lucide narrare posset. At Ulysses satis intellexit, socios suos
in periculo versari, et, gladio correpto, Eurylŏcho imperāvit,
ut sine mora viam ad istam domum monstraret. Ille tamen
multis cum lacrĭmis Ulyssem complexus, obsecrare coepit, ne
in tantum periculum se committĕret: Si quid gravius ei
accidisset omnium salūtem in summo discrimine futuram.
Ulysses autem respondit, se neminem invītum secum adducturum:
ei licēre, si mallet, in nave manēre: se ipsum
sine ullo auxilio rem suscepturum. Hoc quum magna voce
dixisset, e navi desiluit, et, nullo sequente, solus in viam
se dedit.</p>

<span id="p079"/>
<h3 id="psect117">117. <i>THE COUNTER CHARM.</i></h3>

<p>Aliquantum itinĕris progressus, ad villam magnificam
pervēnit, quam quum ocŭlis perlustrasset, statim intrare
statuit: intellexit enim hanc esse eandem, de qua Eurylochus
mentionem fecisset. At quum in eo esset ut limen
transiret, subito obviam ei stetit adolescens forma pulcherrima,
aureum bacŭlum manu gerens. Hic Ulyssem jam
domum intrantem manu corripuit et, "Quo ruis?" inquit,
"Nonne scis hanc esse Circes domum? Hic inclūsi sunt
amici tui, ex humana specie in porcos conversi. Num vis
ipse in eandem calamitatem venire?" Ulysses simul ac vocem
audivit deum Mercurium agnōvit: nullis tamen precibus ab
instituto consilio deterrēri potuit; quod quum Mercurius
sensisset, berbam quandam ei dedit, quam contra carmina
maxime valēre dicebat. "Hanc cape," inquit, "et ubi Circe
te bacŭlo tetĭgerit, tu, stricto gladio, impetum in eam vide
(ut) facias." His dictis Mercurius</p>

<div class="poem">
<div class="l3">"Mortales visus medio sermone reliquit,</div>
<div class="l1">Et procul in tenuem ex ocŭlis evānuit auram."</div>
</div>

<h3 id="psect118">118. <i>THE ENCHANTRESS FOILED.</i></h3>

<p>Brevi intermisso spatio, Ulysses, ad omnia pericula subeunda
paratus, ostium pulsavit, et, foribus patefactis ab ipsa
Circe benigne exceptus est. Omnia eodem modo atque antea
facta sunt. Cenam magnifice instructam vidit, et accumbĕre
jussus est. Mox, ubi fames eibo depulsa est, Circe
pocŭlum aureum vino replētum Ulyssi dedit. Ille, etsi suspicatus
<span id="p080"/>
est venēnum sibi paratum esse, pocŭlum exhausit:
quo facto, Circe, postquam caput ejus bacŭlo tetigit, ea verba
locūta est, quibus socios ejus antea in porcos converterat.
Res tamen omnīno alĭter evēnit atque ilia speraverat. Tanta
enim vis erat ejus herbae quam dederat Mercurius, ut neque
venēnum neque verba quidquam efficĕre possent. Ulysses
autem, sicut jusserat Mercurius, gladio stricto, impetum in
eam fecit, et mortem minitabatur. Tum Circe, quum sensisset
artem suam nihil valēre, multis cum lacrimis eum
obsecrare coepit, ne vitam adimĕret.</p>

<h3 id="psect119">119. <i>PIGS TO MEN.</i></h3>

<p>Ulysses autem, ubi sensit eam timōre perterritam esse,
postulavit, ut socios sine mora in humānam speciem reducĕret
(certior enim factus erat a deo Mercurio eos in porcos
converses esse): nisi id factum esset, ostendit se debitas
poenas sumpturum. At Circe, his rebus graviter commōta,
ad pedes ejus se projecit, et multis cum lacrimis jurejurando
confirmavit se, quae ille imperasset, omnia facturam:
tum porcos in atrium immitti jussit. Illi, dato signo, irruerunt,
et, quum ducem suum agnovissent, magno dolōre affecti
sunt, quod nullo modo potuērunt eum de rebus suis certiōrem
facere. Circe tamen unguento quodam corpora eorum
unxit; quo facto, omnes post breve tempus in speciem
humānam redditi sunt. Magno cum gaudio Ulysses amīcos
agnōvit, et nuntium ad litus misit, qui relĭquis Graecis socios
receptos esse dicĕret. Illi autem, his rebus cognĭtis, statim
ad domum Circeam se contulērunt; quō quum venissent
omnes universi laetitiae se dedidērunt.</p>

<span id="p081"/>
<h3 id="psect120">120. <i>AFLOAT AGAIN.</i></h3>

<p>Postridie ejus diei, Ulysses in animo habebat ex insula
quam celerrime discedĕre: Circe tamen, quum haec cognovisset,
ex odio ad amorem conversa, omnibus precibus eum
orare et obtestari coepit, ut paucos dies apud se moraretur:
et, hoc tandem impetrato, tanta beneficia in eum contŭlit ut
facile ei persuasum sit, ut diutius manēret. Postquam tamen
totum annum apud Circen consumpserat, Ulysses magno
desiderio patriae suae videndae motus est. Sociis igitur ad
se convocatis, quid in animo habēret ostendit. Ubi tamen
ad litus descendit, navem suam tempestatibus ita afflictam
invēnit, ut ad navigandum paene inutilis esset. Hac re
cognĭta, omnia, quae ad naves reficiendas usui sunt, comparāri
jussit: qua in re tantam diligentiam omnes praebebant, ut
ante tertium diem opus confecerint. At Circe, ubi vīdit
omnia ad profectionem parata esse, rem aegre ferebat, et
Ulyssem vehementer obsecrabat, ut eo consilio desisteret.
Ille tamen, ne anni tempore a navigatione excluderetur
maturandum sibi existimavit, et, tempestatem idoneam nactus
navem solvit. Multa quidem pericula Ulyssi subeunda erant
antequam in patriam suam perveniret: quae tamen in hoc
loco longum est perscribere.</p>

</div>

</body>
</html>